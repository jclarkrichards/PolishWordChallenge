Dzień dobry. Witam w kolejnym odcinku Easy Polish.

Steven! A co ty tu zrobisz? To mój kanał i mój mikrofon.

Nie powinieneś być w Anglii w ogóle?

Powinienem, ale wróciłem do Katowic, 

bo obejrzałem ten odcinek o rzeczach, których nie należy robić w Polsce.

Fajny, nie?

Tak, ale jestem trochę skonfundowany... - A to dlaczego?

A bo na... Przeczytałem komentarze i w tym nic się nie zgadza.

No i co my z tym teraz zrobimy?

A myślałem, że może powinniśmy zapytać ludzi na ulicach Katowic,

jak naprawdę jest? - A to śmiało, proszę bardzo. - Dziękuję. - Do roboty!

Czego nie należy robić w Polsce?

Odmawiać alkoholu. - Odmawiać alkoholu?

Naprawdę? - Tak. Na imprezie, tak.

Babci nie odmawia się dokładek. - O, tak.

Jak się przychodzi do babci, to jest się zawsze głodnym. - Tak.

Albo wypada skosztować i…

No i nie wiem, pod jakimś pretekstem, powiedzmy,

powiedzieć, że “dziękuję bardzo” i już skosztowałem,

i jest fajne albo niefajne, nie jestem głodny, albo nie mogę,

ale nie można tak ostentacyjnie po prostu wziąć i odmówić.

Myślę, że jak ktoś jest taki bardzo,

taki bardzo konserwatywny, to mógłby się obrazić.

Generalnie powinno się móc odmówić, szczególnie alkoholu,

ponieważ jakby nie każdy jest zobowiązany do picia

i nie powinien być przymuszany, aczkolwiek, no, niestety…

To znaczy, niestety u nas panuje taka tradycja, że

"z nami się nie napijesz?" No i wtedy trzeba się napić.

A jeśli chodzi o ten alkohol,

można go spożywać w miejscach publicznych?

Nie, zdecydowanie nie. Z wyjątkiem miejsc do tego przeznaczonych.

Czyli zazwyczaj restauracje, tam gdzie…

Tam, gdzie ktoś ma wykupione pozwolenie na spożywanie alkoholu.

A gdy na przykład przychodzimy do kogoś w gości,

jak się należy zachować?

W Polsce na pewno na początku zdejmuje się buty.

Zdecydowanie jak się przychodzi do kogoś w gości,

To należy ściągnąć buty przy wejściu do domu.

Mam takie wrażenie, że zawsze wszyscy buty zdejmują na początku.

I tu się pojawia pytanie. Zależy gdzie.

Niekiedy nie należy zdejmować butów* (należy zdjąć buty),

jak się wchodzi do kogoś do mieszkania,

a niekiedy należy te buty zachować na nodze.

No, ewentualnie jeszcze czasami gospodarze dają kapcie.

Moi dziadkowie mają kapcie dla wszystkich zawsze.

A wypada powiedzieć, że nie chcemy tych kapci?

No chyba tak.

I to w zależności od regionu.

Na Śląsku, wydaje mi się, że zdejmujemy buty jak do kogoś wchodzimy,

ale w Krakowie już nie bardzo.

Na czas przychodzimy? Czy możemy się spóźnić?

Ciężkie pytanie. To już jest takie pytanie typowo statystyczne.

Ja na przykład, no niestety, mam…

Mam to, że prawie zawsze się spóźniam troszkę,

ale lubię też, jak goście się troszeczkę spóźnią,

zawsze są przygotowania,

więc jak parę minut później przyjdą, jest super dla mnie.

Myślę, że to zależy, bo są osoby bardzo punktualne,

są takie, które są przed czasem,

są takie, które się spóźniają do piętnastu minut,

więc nie wiem, czy zauważyłam jakiś taki stały trend.

Myślę, że to jest taka indywidualna kwestia.

Generalnie, no... Nie powinno się móc spóźniać,

a ja sam jestem osobą, która woli być pół godziny wcześniej,

niż minutę za późno, bo wtedy jestem cały zdenerwowany.

Fajnie, jakby każdy tak uważał.

No ale niestety jakby dużo ludzi jeszcze zegarków nie używa. Aż tak.

Chciałbym zapytać jeszcze: czy jest jakiś dress code?

Takie zasady dotyczące ubioru,

że na przykład absolutnie nie wolno

gdzieś w jakiś sposób się ubrać albo nie ubrać?

To nie do nas to pytanie, bo my się ubieramy, jak chcemy.

Jedna rzecz, i ty też nie będziesz wiedzieć, bo tam nie chodzisz,

jak się idzie do kościoła, no to też ze względu

na tak trochę szacunek jednak, no to nie wiem...

Długi rękaw albo po prostu rękawek, dłuższa sukienka,

czy też niekoniecznie może w krótkich spodenkach.

No raczej do teatrów albo bardziej jeszcze poważnych instytucji,

myślę, że bardziej elegancko, w jakieś takie eleganckie suknie ładne.

 Chociaż już pomału to wychodzi z obiegu,

bo w teatrze niejednokrotnie widziałam kogoś, kto był w dżinsie…

dżinsach i marynarce po prostu.

No ale jest tak przyjęte właśnie,

żeby w tego typu miejsce raczej elegancko.

Podobno, ale nie chodzę, więc nie wiem,

może dlatego nie chodzę,

na wesela się nie ubieramy na czarno,

co dla mnie jest ciężkie. Więc nie chodzę na wesela.

Nie no w sumie na... nie, na wesela, to nie na biało, żeby pani…

 I że, i nie na biało. - Tak, tak, żeby…

Nie biała sukienka, bo…

Nie biała sukienka, żeby nie wyglądać jak panna młoda,

ale na czarno to też nie, nie wypada, no bo to czarno to się na…

No jeszcze tatuaże były takie trochę, tak się krzywo patrzyło, prawda?

W takich dosyć poważnych miejscach, jak ktoś miał tatuaż,

to raczej to uchodziło za coś takiego, nieprofesjonalnego.

A teraz się chyba zaczęło bardzo zmieniać.

Że gdzieś tam z zachodu do nas dochodzą troszkę inne trendy,

ale póki co niestety na razie trzeba być takim dosyć stonowanym.

Pewnie zastanawiacie się, kim jest Steven. Steven, kim jesteś?

Jestem widzem Easy Polish od wielu lat.

Steven jest też członkiem naszej społeczności i wspiera nas,

dzięki czemu możemy publikować dla Was

co tydzień nowe odcinki Easy Polish.

Jeżeli chcecie być jak Steven, to nic prostszego,

tam na dole zostawiamy Wam wszystkie szczegóły dotyczące tego,

jak dołączyć do społeczności Easy Polish. I oczywiście zachęcamy.

I w domach, kiedy ktoś jest u przyjaciół na przykład,

czy są takie tematy, o których nie można porozmawiać?

Radziłbym unikać polityki.

O polityce.

Chyba te... te powszechne tematy,

które może można omijać przy jakimś tam pierwszym kontakcie to…

to jest polityka, tak. No to jest tutaj silna…

Bardzo silna polaryzacja jest.

A dlaczego? - Bo to jest bardzo trudny temat. - Yhym.

 No takie... Wszyscy się uważają za znawców w tym temacie

i bardzo łatwo jest doprowadzić do kłótni. - Yhym.

Jak jesteśmy u przyjaciół, wolimy jednak rozmawiać, a nie kłócić się.

Są tematy tabu i są tematy trudne, o których Polacy rozmawiają,

aczkolwiek prowadzą one do niezgody. - To jakie są te trudne?

Te trudne to na pewno polityka. I Kościół.

Tak że każdy ma inne poglądy

i często ciężko jest nam się zgodzić z tym,

że ktoś ma te poglądy odmienne.

W towarzystwie nie rozmawiamy o polityce i myślę, że też o wierze.

O Kościele. - Chociaż powinno się…

To jest, to jest... Ale... - Ale... - Nie.

Ale wszyscy... Ale jest, jak jest.

To może... To jest ciężki temat, więc lepiej jakby w to nie wchodzić.

Bezpiecznie zostać przy pogodzie.

Myślę, że w obecnych czasach najczęściej…

Najczęstszymi tematami poruszanymi:

temat polityki, religii, obyczajowości,

no temat aborcji na przykład jest tematem ciężkim.

Rozmowy o pieniądzach to jest kolejny temat,

który w Polsce nie istnieje. Warto poruszyć te tematy.

Ale być przygotowanym na to, że tutaj raczej się o nich nie mówi.

Też na przykład ciężko nam jest rozmawiać o uczuciach,

o tym, co przeżywamy. Ciężko nam jest się przyznać,

że jest nam ciężko w życiu, że sobie z czymś nie radzimy.

Zgrywamy takich twardzieli,

a niekoniecznie jesteśmy w stanie powiedzieć

komuś innemu, że... że coś nie gra.

A czy można mówić źle o Janie Pawle II?

Źle? - Yhym. - Nie wiem czy... czy źle.

Może.... Może mówmy o faktach, po prostu.

Ja jestem zwolennikiem, ale niektóre fakty są tak…

Budzą skrajne emocje właśnie, między innymi te złe.

Więc ja akurat jestem zwolennikiem, żeby mówić o wszystkim.

Moim zdaniem jakby o każdym można powiedzieć jakby coś złego.

Nie każdy jest idealny, nie każdy jest jakby święty.

No w tym wypadku jest trochę inaczej,

ale generalnie starsze pokolenia

jak najbardziej nie życzą sobie i mogliby chyba nawet “zabić”

za to, jak ktoś gdzieś tam nasz narodowy…

Skarb narodowy w postaci Ojca Świętego z Polski,

jak go szkaluje, czy tam mówi o nim coś złego.

Moim zdaniem - nie był jakiś super…

super świetną, świętą osobą, ale się nie wypowiadam na jego temat, o.

Ja myślę, że jak jest powód, żeby kogoś krytykować,

bo zrobił coś złego, no to powinno się móc to robić,

bo u nas panuje trochę taka zasada,

że można o kimś mówić albo dobrze, albo wcale,

zwłaszcza o zmarłym, prawda? - Yhym.

Więc no myślę, że jednak jak ktoś chce dyskutować o tym,

co ktoś zrobił dobrego, a co złego,

no to raczej powinniśmy w ogóle mieć możliwość tej dyskusji,

a żeby to zrobić, no to musimy mieć prawo do krytyki tej osoby.

I kiedy jesteśmy na przykład na... na ulicach,

jak powinniśmy (się) zachowywać, czego nie... nie, nie należy robić?

Na ulicy? - Na ulicy.

Ja przynajmniej zauważyłam, będąc za granicą,

że my się w Polsce do siebie nie uśmiechamy na ulicy.

Jak ktoś idzie i się uśmiechnie,

czy powie “dzień dobry”, to jest konsternacja.

Na pewno trzeba być w miarę spokojnym,

nie można robić wokół siebie dużo hałasu

i jakby za bardzo się nie wychylać u nas, w naszym kraju.

A właśnie myślę, że jakaś zbyt wielka ekspresja emocji

jest źle odbierana w Polsce na ulicy przez obcych.

No chyba coś takiego funkcjonuje jak “Polish face”, czyli…

Słyszałam często od ludzi z Azji,

że mamy taki bardzo neutralny wyraz twarzy,

że się mało uśmiechamy ogólnie jako naród.

I kogoś może to odstraszać.

Może, bo może wyglądamy jakbyśmy chodzili źli cały czas,

więc to jest takie chyba charakterystyczne trochę.

I tacy bez emocji możemy się wydawać po prostu.

Coś, co rzadko Polacy robią, a warto robić - uśmiechać się do innych.

Bardzo rzadko spotykane tutaj.

To nie należy się uśmiechać? - Nie, warto to zmienić właśnie.

I co Steven? Teraz już wiesz, czego nie należy robić w Polsce?

Usłyszałem dużo różnych rzeczy, że teraz już nic nie wiem.

To może nasi widzowie ci w takim razie pomogą?

Drodzy widzowie, pomóżcie biednemu Stevenowi

odnaleźć się w tym gąszczu informacji.

Sekcja komentarzy czeka na Was tam na dole,

a my będziemy na Was czekać w kolejny czwartek

na naszym kanale z kolejnym odcinkiem Easy Polish.

Steven, bardzo, bardzo dziękujemy,

że pomogłeś nam z nagraniem tego odcinka.

Dziękuję. Pa, pa. - Do zobaczenia!