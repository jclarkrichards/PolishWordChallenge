Drodzy widzowie, mam dla Was świetną propozycję.

Co Wy na to, żebyście to Wy wystąpili

w jednym z naszych kolejnych odcinków Easy Polish?

Justyna. Potrzymaj! - A co to jest? Ała.

To jest dowód mojej wielkiej pedagogicznej klęski.

To znaczy? - Całe życie próbuję nauczyć się angielskiego.

Zgromadziłam mnóstwo książek, przerobiłam wiele kursów i nic.

A jaki to ma związek z dzisiejszym odcinkiem?

Bo tak pomyślałam, że na pewno oglądają nas ludzie,

którzy próbują nauczyć się polskiego

i być może tak jak ja nigdy nie osiągnęli tego poziomu,

który chcieli osiągnąć. Więc czemu by nie zrobić takiego odcinka

 o tym, jak wyznaczać sobie realistyczne,

możliwe do osiągnięcia cele i te cele osiągać? Co ty na to?

No dobra, ale na koniec jeszcze powiemy ludziom o tym odcinku,

w którym mogą wziąć udział, dobra?

No oczywiście.

S

Cele powinny być konkretne.

Goals should be SPECIFIC.

No dobra, Aga, to skoro ma być o celach,

powiedz naszym widzom, jaki jest twój cel,

jeżeli chodzi o naukę języka angielskiego.

Chcę mówić płynnie po angielsku.

Płynnie? Ale ja słyszałam, jak ty rozmawiasz z różnymi ludźmi

i nie idzie ci najgorzej. Co to dla ciebie znaczy płynnie?

Ale wiesz, jak trzeba napisać biznesowego maila, to nie potrafię.

Albo znam za mało idiomów po angielsku.

Jak oglądam moich kochanych Przyjaciół,

to nie rozumiem niektórych żartów. Tu mam problem.

Okej, to ja tu widzę trzy bardziej konkretne cele,

niż to, żeby po prostu mówić płynnie.

Chcesz nauczyć się więcej zwrotów,

których używa się w formalnej komunikacji biznesowej,

poznać więcej angielskich idiomów

i zapoznać się z nowojorskim slangiem.

Zwłaszcza to ostatnie.

Nasze dzisiejsze wskazówki oparłyśmy o taką metodę,

która jest dobrze znana w wielu dziedzinach,

w których trzeba coś planować i wyznaczać sobie cele.

Również w nauczaniu języków obcych.

Ta metoda nazywa się SMART i jest to skrót,

z którego każdą literę możemy rozwinąć

w kolejne wskazówki dotyczące tego,

jak efektywnie planować i jak efektywnie te plany realizować.

S - odnosi się do SPECIFIC, to znaczy,

że tak mamy planować nasze cele, żeby były one bardzo konkretne.

Musicie przyznać, że taki plan: "Chcę mówić płynnie po polsku"

nie jest zbyt precyzyjny. Dużo lepiej zaplanować sobie taki cel,

że na przykład, gdy wybieracie się do Polski na wakacje,

to sobie mówicie: "Chcę wiedzieć, jak zamówić kawę po polsku";

albo jeżeli macie polskiego partnera czy polską partnerkę

i wybieracie się na Boże Narodzenie do Polski:

"Chcę wiedzieć, jak złożyć życzenia po polsku",

żeby rodzina mojego partnera czy partnerki

była ukontentowana naszymi umiejętnościami.

M

Cele powinny być mierzalne.

Goals should be MEASURABLE.

No dobra, znamy już twój cel, teraz kalendarz i konkrety.

Kiedy będziesz się uczyć tego angielskiego

i jaką partię materiału będziesz w tym czasie przerabiać?

No w każdej wolnej chwili będę się uczyć

i tyle ile się da maksymalnie, nie?

Nie, nie, nie, nie! Wiesz, że to się nigdy nie udaje,

bo albo Antek potrzebuje pomocy z zadaniem domowym,

albo ja przychodzę na kawę, albo na Netflixie pojawia się nowy serial

i wolnych chwil nie ma. Konkrety.

Wskaż mi dokładne momenty w tygodniu,

kiedy masz trochę czasu i możesz się wtedy uczyć angielskiego.

Tak, myślę, że rzeczywiście najtrudniej jest wtedy,

kiedy ty przychodzisz na kawę, a na Netfliksie pojawia się nowy serial.

Ale myślę, że na naukę angielskiego to mam

godzinę w poniedziałek od siedemnastej do osiemnastej.

Dobra, wpisuję. - A potem, właściwie

to mam tylko piętnaście minut dziennie,

po tym jak kończę lekcje, a Antek jeszcze nie wrócił ze szkoły.

To wystarczy. - Naprawdę?

To w poniedziałek w takim razie

poznasz każdego tygodnia jedno nowe zagadnienie gramatyczne

i zrobisz do niego pięć ćwiczeń.

A potem wypiszesz sobie dwadzieścia nowych słówek albo idiomów,

albo słówek z nowojorskiego slangu.

I przez te piętnaście minut w kolejnych dniach

będziesz je powtarzać aż do następnego poniedziałku.

Hmm... brzmi logicznie.

Najlepsze cele to takie, które da się zmierzyć.

Cele da się zmierzyć wtedy,

kiedy w ich formule pojawiają się jakieś przedziały czasu,

w których planujemy wykonywać zaplanowane czynności i liczby,

które określają, ile jakieś czynności wykonamy.

Spójrzcie na przykład. Jeżeli powiecie sobie na przykład,

że w kolejnym roku planujecie obejrzeć wszystkie odcinki Easy Polish,

a potem to już na pewno będziecie płynnie mówić po polsku,

to wszyscy wiemy, że to się niestety może nie udać.

Ale jeżeli powiecie sobie, że przez kolejne sześć miesięcy

w każdy czwartek będziecie oglądać nowy odcinek Easy Polish,

potem wypiszecie sobie z niego dziesięć nowych słówek,

a przez kolejne sześć dni, aż do nowego odcinka

będziecie sobie te dziesięć nowych słówek

powtarzać przez piętnaście minut dziennie.

To są to małe kroczki, które łatwo zrealizować.

A na koniec tego zamierzonego okresu czasu

łatwo będzie zweryfikować, czy cel udało Wam się osiągnąć, czy nie.

Bo teoretycznie powinniście już wtedy znać

dwieście sześćdziesiąt nowych słówek.

A

Cele powinny być osiągalne

Goals should be ACHIEVABLE

Aga, to która z tych książek

najbardziej pomoże ci w osiągnięciu twoich językowych celów?

No chyba wszystkie, nie?

No ale nie możesz ich przerabiać wszystkich jednocześnie.

Przecież uwielbiam czytać kilka książek w tym samym czasie.

No dobra. Tu mam bardzo dobrze uporządkowaną gramatykę,

więc z tej będę się uczyć w poniedziałek.

Tu mam fajną powieść, której akcja dzieje się w Nowym Jorku.

To się nauczę z niej slangu.

A to jest wielka księga idiomów, więc wiadomo,

będę się uczyć idiomów z niej.

Ale nie za dużo na raz. - No nie, po kolei.

 Dwadzieścia w tygodniu. - Tak jest.

No więc mamy nasze cele rozpisane w czasie.

Są one bardzo konkretne.

Wydaje się, że stąd już bardzo prosta droga do sukcesu.

Ale uwaga, bo jest jeszcze jedna pułapka, w którą łatwo wpaść.

Musimy pamiętać o tym, żeby nasze cele były realistyczne,

żeby były możliwe do zrealizowania.

Można sobie na przykład wyznaczyć taki cel,

że w tydzień nauczę się polskich przypadków.

Wspaniały pomysł, W końcu mamy siedem przypadków,

po jednym na każdy dzień. Musimy jednak pamiętać,

że każdy przypadek to trzy różne końcówki w liczbie pojedynczej,

dwie różne końcówki w liczbie mnogiej, a do tego jeszcze wyjątki,

oboczności, jakieś niespodziewane sytuacje,

więc osiągnięcie tego celu jest naprawdę bardzo mało prawdopodobne.

Pamiętajcie więc, że w tej sytuacji doskonale sprawdza się

stare polskie przysłowie: "trzeba mierzyć siły na zamiary".

R

Cele powinny być istotne

Goals should be RELEVANT.

Aga, na naszej skrzynce jest dużo nieotwartych maili.

Może w ramach ćwiczenia tej gramatyki

i różnych formalnych biznesowych konstrukcji

poodpisywałabyś ludziom na te wiadomości, co?

Po angielsku? - Yhym. - Ale jutro jest poniedziałek.

I ja się miałam uczyć Future Perfect Continuous.

Ale tego czasu to ja chyba nigdy w życiu nie użyłam,

a jak odpiszesz naszym widzom na parę maili,

to poćwiczysz te praktyczne konstrukcje,

które przydadzą ci się w życiu. - No dobra.

Pamiętajcie, że cele powinny być przede wszystkim dopasowane

do Waszych potrzeb. Warto więc na bieżąco je weryfikować.

Jeżeli założyliście, że sumiennie co czwartek

przez kolejne sześć miesięcy będziecie oglądać

każdy odcinek Easy Polish, ale natkniecie się na taki,

w którym prezentujemy Wam długą listę przyborów kuchennych,

z których Wy nigdy w Polsce nie skorzystacie,

bo planujecie przyjechać tutaj jako turysta

na wakacje w przyszłym roku,

to lepiej niż próbować przebrnąć przez taki odcinek

i przez to zniechęcić się do dalszej nauki,

po prostu pominąć ten materiał i znaleźć jakiś ciekawszy dla Was

i bardziej dopasowany do tego, co Wam jest potrzebne,

na przykład odcinek o tym, jak podróżować pociągiem po Polsce.

Na pewno nauczycie się z niego dużo przydatnego słownictwa,

trochę wiedzy kulturoznawczej,

która przyda Wam się do podróżowania po Polsce pociągiem.

A jak już tu przyjedziecie, to będziecie doskonale wiedzieć,

gdzie i jak kupić bilet na polski pociąg, który na pewno się spóźni.

T

Cele powinny być osadzone w czasie

Goals should be TIME-BASED

To porozmawiajmy, Aga, o deadline'ach.

Ile dajesz sobie czasu, żeby nauczyć się tego wszystkiego,

o czym tutaj rozmawiamy?

Uuuuu, to trudne pytanie, bo jak już się raz zobowiążę,

to potem będę się musiała trzymać tego zobowiązania.

No właśnie o to chodzi. - Ajajaj.

Dlaczego Justyna tak bardzo upiera się,

że powinnam mieć deadline w moim procesie uczenia się?

To chyba oczywiste. Bez względu na to,

czy obiecujemy sami sobie przed lusterkiem,

czy tak jak ja składam obietnicę na oczach naszych widzów.

Taki wyznaczony przez nas termin zobowiązuje nas do tego,

żebyśmy codziennie podejmowali wysiłek uczenia się,

żeby dojść do tego punktu. Warto też te punkty końcowe

wyznaczać w jakimś związku z wydarzeniami w naszym życiu,

na przykład jeżeli wybieramy się na wakacje do Polski,

no to wiadomo, że przed wakacjami powinniśmy się nauczyć

jak zamawiać kawę czy jak kupić bilet na pociąg.

Natomiast umiejętność składania życzeń bożonarodzeniowych

nie przyda nam się w lipcu.

Warto się tego uczyć w grudniu najpóźniej dwudziestego trzeciego.

To co, Aga? Co z tymi twoimi deadline'ami?

Przemyślałam sprawę i myślę, że tak realnie

to będę w stanie nauczyć się tych wszystkich rzeczy

do końca dwa tysiące dwudziestego trzeciego roku.

Może tak być? - Może.

A czy możemy do tej naszej zabawy włączyć jeszcze naszych widzów?

No oczywiście, że możemy.

Przecież ja już to chciałam zrobić od początku odcinka.

Drodzy Widzowie, mam dla Was świetną propozycję.

Co Wy na to, żebyście to Wy pojawili się

w jednym z naszych kolejnych odcinków Easy Polish?

Jeżeli tak jak ja wyznaczyliście sobie cele SMART

w nauce języka polskiego, to podzielcie się nimi z nami.

Wystarczy, że nagracie krótki filmik:

koniecznie w poziomie i zadbacie o to, żeby była dobra jakość dźwięku;

a potem wrzućcie ten film na jakiś dysk

i mailem na info@ easypolish.org wyślecie nam link do tego filmu.

A ja te wszystkie maile przeczytam i odpiszę na nie.

Mam nadzieję, że nie tylko po angielsku,

że część z naszych widzów będzie też do Ciebie pisać po polsku,

żeby wystarczyło Ci tej godziny w poniedziałek.

W tych Waszych filmikach powiedzcie nam o tym,

jakie macie zobowiązania na dwa tysiące dwudziesty trzeci.

Ja wymyśliłam ten challenge z taką nadzieją,

że w grupie raźniej i jak się wszyscy zobowiążemy

do jakichś SMART celów na dwa tysiące dwudziesty trzeci rok,

to łatwiej będzie nam je osiągnąć.

Więc serdecznie Was zachęcamy do tego,

żebyście wzięli udział w tym naszym wyzwaniu.

Wszystkie szczegóły zostawimy Wam jeszcze tam, na dole w opisie.

No dobra Justyna, to teraz porozmawiajmy o twoim hiszpańskim.

To wszystko na dzisiaj. Bardzo dziękujemy Wam za uwagę. Pa, pa!

Nie ignoruj mnie. To, że będziesz udawać,

że nie ma problemu, to on nie zniknie.

Widzimy się za tydzień, w czwartek o dziewiętnastej.

A jak to będzie po hiszpańsku?

Pamiętajcie o filmikach info@easypolish.org

O nie, nie, nie, nie.

Hiszpański! Gdzie jest ten komputer, ustalamy grafik!