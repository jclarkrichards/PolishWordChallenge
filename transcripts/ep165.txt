Dzisiaj przyjechałyśmy z Patrycją do Krakowa,

żeby na ulicach tego malowniczego miasta zapytać ludzi,

jak opisaliby typowego Polaka

i czy sami uważają się za takie osoby.

A jeżeli jeszcze się nie znamy,

to ja nazywam się* (mam na imię) Justyna,

a Wy jesteście na kanale Easy Polish,

na którym uczymy obcokrajowców języka polskiego

i rozmawiamy z ludźmi na ulicach różnych polskich miast

na różne bardziej i mniej poważne tematy,

więc jeżeli chcielibyście zobaczyć więcej takich rozmów,

to koniecznie subskrybujcie nasz kanał.

A tymczasem zobaczymy, co ciekawego

powiedzą nam ludzie w Krakowie

na temat typowych Polaków. Chodźcie!

To jakbyście opisali typowego Polaka?

Znaczy, wydaje mi się, że ja kojarzę dużo takich

przykrych stereotypów, jeśli chodzi o to.

Typowy Polak na pewno nie nosi koszulki w lato.

Ma wielki piwny brzuch. Kocha piłkę nożną.

I mówi “ku*wa” w co drugim... jako co drugie słowo.

Ja bym chyba jeszcze powiedziała,

że może z takim trochę wystającym brzuszkiem,

trochę przykrótką koszulką.

Mężczyzna czy kobieta? - O, to też istotne. Właśnie.

To może najpierw kobieta, potem mężczyzna. - Dobrze.

W przedziale wieku? Bo to też jest istotne.

Bo młodzi ludzie są troszeczkę, moim zdaniem, inni niż... 

To jacy są młodzi ludzie? Młode kobiety, Polki na przykład?

Bardzo wyzwolone. - Ale naturalne. To mi się podoba.

Uważam, że to jest rozróżnienie między Polką a na przykład Angielką.

Naturalna w takim byciu, w takim właśnie klimacie urodowym,

nieprzesadzająca. Taka jest młoda Polka.

Starsza Polka zawsze wygląda dobrze. 

No to opiszę typowego Polaka.

Typowy Polak jest bardzo smutny,

wiecznie niezadowolony z życia.

Typowemu Polakowi to nigdy nie dogodzisz.

Zawsze coś mu nie będzie pasować. Zawsze coś by poprawił. 

Na pewno się mówi “Polacy-cebularze”.

Że lubią promocje i że są… Nie wiem, czy oszczędni, ale że…

Skąpi może bardziej? - Skąpi może bardziej.

Typowy Polak - taki jak ja.

Uczciwy, szczery, pomocny, lubi wszystkim pomagać.

Typowy Polak? Osoba, która pracuje. Osoba, która oszczędza.

Z jednej strony są bardzo leniwi,

ale z drugiej strony też bardzo ambitni.

Polakowi nie można powiedzieć, że czegoś nie zrobi,

bo Polak zaraz na pewno sobie…

Będzie próbował udowodnić, że sobie z tym poradzi.

Ja myślę, że nie jest on bardziej typowy niż ludzie za granicą.
 
Pracują, mieszkają, żyją, mają rodziny albo nie mają.

Polaka bym określił, że Polacy są bardzo właśnie

różnym takim narodem. - To znaczy?

Bardzo, bardzo właśnie powiedziałbym, że Polska,

jak to powiedział jeden z komików kiedyś…

Kiedyś podzielił je na dwie Polski.

“Polska spółka z o.o.” i “Polska imienia Jana Pawła II”.

Że jedna część społeczeństwa jest bardzo osadzona

w tej, powiedzmy, konserwatywnej części,

druga bardzo chcę iść naprzód z kolei w ten, w ten, w ten…

A… Zapomniałem słowa. Jak się nazywa

jakby przeciwieństwo socjalizmu? - Kapitalizm? - Kapitalizm.

Typowy Polak? No na pewno się cieszy z cudzej szkody.

A są jakieś zachowania,

które kojarzą się pani jako typowo polskie?

Czy są jakieś zachowania, które kojarzą się…?

Chyba zazdrość najbardziej. - A w jakich sytuacjach

ta zazdrość się najczęściej pojawia?

Myślę, że... Jeżeli chodzi o stan materialny. Tak najbardziej.

Czyli zazdrościmy, jak ktoś ma lepiej od nas,

więcej pieniędzy? - Tak, tak. 

A spotyka się z takimi sytuacjami w życiu,

że ludzie z pana otoczenia cieszą się…?

Tak, tak. No zdarzało mi się, na przykład w pracy,

mieć ludzi, którzy, no, podstawiali tą przysłowiową świnię komuś.

No ale tak naprawdę to, to myślę, że jesteśmy całkiem ogarniętym

i w porządku społeczeństwem.

A czy wiecie, że do każdego naszego odcinka

można dostać zestaw ćwiczeń i listę słówek, które pomogą Wam

się jeszcze efektywniej uczyć języka polskiego z naszymi filmami?

Wystarczy wejść na patreon.com/easypolish i zostać naszym Patronem właśnie.

Nasi Patroni nie tylko dostają materiały do nauki języka polskiego,

ale też pomagają nam tworzyć kolejne odcinki Easy Polish,

za co z całego serca im dziękujemy.

Wszystkie linki w opisie pod filmem.

Jestem z Włoch, ale moja mama jest Polką.

Tak że jestem Włoszko-Polką.

Wychowałam się we Włoszech i jestem w Polsce od mniej niż roku.

Okej. Ale to ma pani taką perspektywę trochę z zagranicy,

a my dzisiaj pytamy ludzi o to, jak opisaliby typowego Polaka.

Jak pani by opisała? - Ojej, nie za bardzo socjalni oni są 

niestety. Troszkę zamknięci.

No nawet teraz. Byłam przed chwilą na bardzo pięknym

wieczorze toskańskim, to znaczy z muzyką toskańską,

przepiękny koncert. Miałam ochotę poskakać z drugą koleżanką

w moim wieku. Wszyscy siedzieli. Próbowałam ich namówić

do jakiegoś ruszania się. Nie. Siedzieli, no owszem bili brawo

i takie to było w sumie… Taka jestem rozczarowana.

Ja mam doświadczenie w świecie tańca,

tańca w parach i jeśli chodzi o taniec,

faceci nie za bardzo zapraszają kobiet* (kobiety) .

Czasami nie witają się z nimi w ogóle.

I kobieta może myśleć, że coś mają przeciwko niej,

ale tak naprawdę jak ich lepiej pozna,

to zdaje sobie sprawę, że po prostu oni są wstydliwi, nieśmiali.

Czyli jesteśmy tacy mało zabawowi..? - Mało zabawowi, tak.

Mało impulsywni? - To znaczy tak, mało...

Na trzeźwo, na trzeźwo mało zabawowi są Polacy.

Taki buńczuczny charakter po alkoholu - “potrafię wszystko”.

To jest mega cecha każdego Polaka po alkoholu.

No wydają się zamknięci, ale potem po…

Jak minie troszkę czasu i troszkę wysiłku,

to potem się otwierają i oni są, są świetni.

Ja uwielbiam Polaków, tylko że chciałabym,

żeby to było łatwiejsze.

Pozytywnie mówiąc, Polacy są na pewno bardzo gościnni.

Jeśli o to chodzi… Jeżeli kogoś, kogoś mają…

O, komary. ...kogoś, kogoś przyjąć, tak?

To naprawdę robią to, to z sercem, tak? 

Gościnność na pewno jest czymś, co…

Polaków wyróżnia. - ...nas wyróżnia, eee... 

Ale nie zawsze wiąże się to z uprzejmością.

W sensie, że niestety jakby Polacy nie są tak otwarci na inne nacje.

No bo w Krakowie, wiadomo, jest wielokulturowość 

i różni turyści przyjeżdżają z całego świata, tak?

A u nas w Łodzi jest, tak powiem, że....

Hmmm, bardziej tak myślę, bardziej ludzie są zamknięci na swoje miasto, o.

Bardziej są tacy, w takiej bańce swojej żyją

Yhym. - Może o to chodzi. - O, dokładnie.

A to co powiedziałeś na początku, że “zapominający

o tym, jaka Polska była kiedyś”, to co to znaczy?

Tak, że Polacy… Wydaje mi się, że stają się,

przepraszam za to, troszeczkę coraz głupszym narodem,

ponieważ coraz mniej ludzi czyta,

coraz mniej ludzi interesuje się tym,

jak to było faktycznie przynajmniej kiedyś.

A bazują na jakiś wyobrażeniach swoich po prostu,

że wielka husaria i tak dalej... No szkoda, że tak bardzo

powierzchownie traktujemy historię naszego, naszego kraju.

Jeśli chodzi o tą “ku*wę” w co drugim… Jako co drugie słowo,

to myślę, że chodzi o to, że Polacy nie znają innych słów,

bo po prostu nie czytają. Polacy po prostu nie czytają

i to jest wielki problem, bo jeśli mówisz “ku*wa”

jako co drugie słowo, ale znasz inne słowa,

to jest wszystko w porządku. Znaczy moim zdaniem. 

A utożsamiacie się z tym, co powiedzieliście o typowych Polakach?

Myślicie, że Wy też tacy jesteście?

Poniekąd. - W jakimś zakresie na pewno.

A jakim? - Tego szukania okazji.

Tak, ja się identyfikuję jako typowy Polak.

Mi też nikt nigdy nie dogodzi.

Zawsze bym coś poprawił, zawsze coś ten…

No myślę, że jestem takim typowym Polakiem.

Zawsze coś ponarzekam.

Na pewno dużego brzucha nie mam. I nie…

Chodzi pani bez koszulki w lato? - Eee.... Zależy gdzie. 

Myślę, że z tego względu, że tu się urodziłam,

wychowałam, to jestem typową Polką,

bo mam porównanie siebie z osobami

podczas mojego pobytu w Monachium, w Szwecji, w Danii.

Nie, nie… - A dlaczego? - Dlaczego? Myślę, że dlatego

że w mojej rodzinie mało, mało było takich tradycji,

które szeroko, w szerokim pojęciu, przynajmniej w moim odczuciu,

były identyfikowane jako polskie. 

A pani się identyfikuje jako typowa Polka?

Czy ja wiem? Jako typowa Polka?

No, chyba, chyba, chyba nie do końca. - A dlaczego? 

A dlaczego? Może dlatego że nie jesteśmy już… Inaczej.

Nie spędzamy już tylko czasu w Polsce, nie…

Wyjeżdżamy poza granice kraju, mamy znajomych

z innych państw i, i…. No i chyba dlatego.

To już wszystko na dzisiaj.

Bardzo serdecznie dziękujemy Wam za uwagę.

W komentarzach tam na dole koniecznie dajcie nam znać,

jacy Waszym zdaniem są typowi Polacy i mam nadzieję,

że widzimy się za tydzień w czwartek o 19:00,

w kolejnym odcinku Easy Polish. Do zobaczenia!