Justyna! - Aga! - Cześć! - Cześć, cześć.

Powiedz mi, jakie jest twoje ulubione polskie słowo?

Takie, które uważasz, że jest najpiękniejsze. - Hmm…

Ja myślę, że to będzie słowo “miłość”,

bo ono ma dużo polskich znaczków, tak ładnie szeleści,

a poza tym ma taki wielki ładunek emocjonalny

i niesie całą masę emocji i skojarzeń.
 
Bardzo pięknie. Yyy… - Zdałam?

Zdałaś. - Uff. - Piątka. Dziękuję.

To pytanie, które zadałam Justynie, chodzi mi po głowie

od dłuższego czasu i bardzo chciałam

zrobić odcinek na ten właśnie temat.

I oto nadarzyła się nam świetna okazja, bo dzisiaj w całej Polsce

mamy takie wydarzenie, które nazywa się Narodowe Czytanie.

Na zaproszenie Biblioteki Śląskiej przyszłyśmy tu dzisiaj

i ja będę miała tę ważną funkcję, że będę czytać

fragmenty „Moralności Pani Dulskiej”. A przy okazji

chcemy zapytać uczestników tego wydarzenia i gości,

którzy, mamy nadzieję, też przyjdą o to,

jakie jest według nich najpiękniejsze polskie słowo.

Ciekawe czy uzgodnią się z twoim wyborem. - Zobaczymy.

A może będą mieli ciekawsze propozycje. 

Chodźcie, dowiemy się. - Idziemy.

Dzisiaj mamy bardzo proste pytanie, a jednocześnie chyba bardzo trudne.

Jakie jest najpiękniejsze polskie słowo według pani?

No, najpiękniejsze słowo, nie tylko polskie,

ale i międzynarodowe - „miłość”. Bardzo trudne do wymówienia

dla obcokrajowców, a jednocześnie takie fascynujące.

Zwłaszcza że odnosi się do pojęcia,

które zwykle wiąże się z kimś konkretnym, bo kogoś się kocha.

Polskich słów jest bardzo dużo pięknych. Ja lubię takie,

które tak brzmią szczególnie. Czyli na przykład, „ćwierkać”

albo „szeleścić”. Czyli takie, które jeszcze oprócz tego, że znaczą coś,

to jeszcze mają taką wymowę ciekawą. - Yhm.

Z racji tego, co ja w życiu robię, co uwielbiam robić,

co jest moją pasją, czym bardzo się lubię zajmować

i co robię z wielką przyjemnością - „fotografia”.

Podoba mi się słowo „żuczek”. Myślę, że jest słodkie. Jest to słodki owad,

także... - A co to jest żuczek? Gdyby pani miała to wyjaśnić osobie,

która nie mówi po polsku. - Yyy... No, jest to taki mały owad.

Często można je spotkać gdzieś na trawniku, w lesie.

Mam dla państwa takie bardzo proste pytanie.

Jakie jest, według państwa, najpiękniejsze polskie słowo?

Nie muszą państwo się uzgadniać w tym wyborze.

No ja już mam. - No ja nie wiem jeszcze, no ale myślę.

No to zaczniemy od pana. - „Miłość”. - Też „miłość”.

Nawet nie pomyślałam, że powie to słowo.

To ładnie, pięknie brzmi. „Miłość”, tak szeleści,

wprowadza w jakiś stan tajemniczy, ale bliski.

Taki serdeczny, przyjazny, otwarty, ogarniający, wszechmocny i tak dalej.

Czemu powiedziałeś wszystko? Prawie. - No. Także, miłość. Miłość. Tak.

Najpiękniejsze polskie słowo. Nie wiem dlaczego,

ale pierwsze, które mi przyszło na myśl, to „melancholia”.

Znaczy, chciałoby się powiedzieć, że „miłość” oczywiście.

Bardzo polskie, bo z „-ść”. Trudne dla yy... obcokrajowców.

No chyba tak, bo pięknie brzmi i dużo znaczy dla każdego z nas.

„Przoć”. - ... - „Przoć”, to jest z... Słowo śląskie.

Ale jest też trochę polskie. Przynajmniej w ten sposób,

w jaki ja rozumiem, żywioł języka polskiego, jaki…

jako otwarty i pojemny. “Przoć komuś” znaczy “kochać”.

Yy... „Przaja ci” się mówi po śląsku, czyli „kocham cię”.

No, jako pracownik Biblioteki Śląskiej, to mogłabym powiedzieć,

że „biblioteka”. Ale, że jestem jedynaczką, to uważam, że „rodzice”

to jest bardzo fajne słowo. Bo ono mi się zawsze fajnie kojarzy

yyy... I ma taką... No, no to jest ładne słowo.

Panie profesorze, jakie jest według pana najpiękniejsze polskie słowo?

Yy... To jest słowo na pewno piękne. Nie uchodzi za piękne.

Jest to słowo, które jest blisko wulgaryzmów.

Jest to słowo, które niekoniecznie jest używane

w języku wysokim polskim albo literackim. 

Jest to słowo „sraczka”.

Moim ulubionym polskim słowem jest „książka”.

W bibliotece książki są na wyciągnięcie ręki. Sięgamy, bierzemy i są.

Na wyciągnięcie ręki u nas macie zestawy dodatkowych materiałów.

Wystarczy, że klikniecie na link poniżej naszego odcinka,

który przekieruje Was do naszego Patreona.

Każdy, kto zostanie naszym Patronem, dostanie od nas

zestaw dodatkowych materiałów, ćwiczenia, fiszki na Quizlecie,

wolne audio i wiele, wiele innych materiałów,

które ułatwią Wam naukę polskiego.

Przepraszam, że... Postaram się to etymologicznie uzasadnić

i teraz już w poważniejszy sposób. Emm…

To jest prastary rdzeń indoeuropejski, yy... protogrecki, oznaczający

rzeki, płynięcie i takie obszary, w których jest dużo wody.

Yy... Więc ono, pozornie w języku polskim oznaczając biegunkę

albo różne komplikacje związane z takim myśleniem skatologicznym,

yyy… oznacza pewne bogactwo yy... natury,

bo tereny zalewowe albo tereny, które są dorzeczami,

to są tereny, które zawierają więcej flory, więcej fauny.

Jakie jest, według pana, najpiękniejsze polskie słowo?

To jest bardzo trudne pytanie. Bo to właściwie jest niemożliwe,

wskazanie najpiękniejszego słowa wśród tylu słów. Ale mogę powiedzieć,

i to będzie prostsze, o jednym ze słów ważnych dla mnie.

Jest nim „wyobraźnia”. To... Wyobraźnia to

umiejętność tworzenia w głowie, w myślach, obrazów, historii.

To słowo, w które wpisana jest podróż.

Bo jesteśmy tu, jesteśmy nieruchomo... Stoimy nieruchomo.

Ale jednocześnie, dzięki sile wyobraźni,

możemy być w dowolnie wymyślonym miejscu.

Najpiękniejsze? No to “miłość”. - A dlaczego?

Miłość to coś takiego, co się wyraża w uczynkach.

Tak można by to chyba zdefiniować najlepiej.

To coś, co przyciąga drugiego człowieka do... do danej osoby.

Tak... Takie jest... Taka jest moja definicja.

I no, bez miłości człowiek praktycznie nie istnieje.


A gdyby pani miała podać swoją definicję tego słowa?

Eee... i znowu będą „-ść”, bo będzie bliskość, będzie czułość.

Mamy „ł”, mamy „cz”. Oj ten polski nasz s... skomplikowany jest,

ale... ale ja go kocham bardzo.

A jakby pan miał podać definicję tego słowa komuś,

kto uczy się polskiego? Co to znaczy „przoć” albo „kochać”?

„Przoć”? Co to znaczy kochać kogoś? Kochać kogoś

 to znaczy tęsknić do każdej chwili, to znaczy opiekować się,

troszczyć się o tę osobę. To znaczy rezygnować czasami z siebie

na rzecz tej osoby. Czasami ponieść jakąś ofiarę.

Ale przede wszystkim dbać o to, żeby ta osoba była szczęśliwa.

Żeby się dobrze miała. Żeby... żeby była zdrowa.

Żeby czuła się kochana i ważna na świecie, najważniejsza.

A jakby pani miała zdefiniować melancholię?

Myślę, że to jest taki, dla mnie przynajmniej,

no taki jednak wewnętrzny stan ducha. Ale nie chciałabym, żeby…

żeby to było tak jakoś kojarzone ze smutkiem, z jakąś nostalgią.

Myślę, że niekoniecznie. Może raczej z takim bardziej rozmyślaniem,

takim zastanawiałem się nad... i nad sobą, i nad życiem.

No to dobra. No to rozdzielimy to na taką prywatną część

i na służbową. No to służbowo, to właśnie ta “biblioteka”,

bo pracuję w bibliotece i zawsze bardzo lubiłam biblioteki.

Od dziecka chodziłam.

I to był zawsze dla mnie taki fajny, specjalny czas.

I wszystkich namawiam, żeby chodzić do bibliotek, bo to jest

ekonomiczne i ekologiczne, i w ogóle bardzo ogólnorozwojowe.

Bo czytanie, jak wiemy… No my, jako bibliotekarze,

to zawsze o czytaniu będziemy mówić.

No, a “rodzice”... No to, chyba już samo przez się, się rozumie.

Chyba dla każdego są najważniejsi na pewnym etapie,

a może i na każdym etapie tylko pewnie w różnym stopniu.

Natomiast yy... są też słowa takie jak... Kiedyś słyszałam:

Dlaczego „nieboszczyk”, to jest określenie nieboszczyka? Jak od nieba…

Yhym. - A “deszczyk”, to nie jest ok... jak... yy... deszcz... bardziej z nie…

“nieboszczyk”, to by było coś, co spada z nieba,

a “deszczyk”, to w deskach coś. Także... także czasami,

jak się doszukujemy w tym brzmieniu yy... słów yy... czy... też czegoś,

no to musimy też uważać i w tej etymologii.

Ale z językiem polskim można się bawić właśnie

i szukać takich niezwykłych znaczeń, bo często są słowa,

które znaczą yyy... znaczy, mówi się tak samo,

a znaczą coś innego i tu jest największa zawsze zabawa.

A dla cudzoziemców, przypuszczam, największy problem.

Jak widzicie, nie tylko ja uważam,

że najpiękniejszym polskim słowem jest „miłość”.

Bardzo jestem też ciekawa, co Wy sądzicie na ten temat.

Koniecznie dajcie nam znać tam na dole w komentarzach,

jakie, Waszym zdaniem, jest najpiękniejsze polskie słowo.

No i mam nadzieję, że widzimy się za tydzień

w kolejnym odcinku Easy Polish.

Od nas na dzisiaj to już wszystko. Do zobaczenia.
