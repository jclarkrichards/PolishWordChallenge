Dzień dobry, dzień dobry! 

Witamy Was w kolejnym odcinku Easy Polish. 

Dzisiaj na ulicach Katowic będziemy pytać ludzi 

o to, jaki ich zdaniem jest najtrudniejszy język na świecie.  

Jestem bardzo ciekawa, ilu ludzi powtórzy ten popularny mit, 

który obiegł Internet, o tym, że z jakichś powodów 

polski jest właśnie tym najtrudniejszym.

Chodźcie, to się przekonamy. 

Dzisiaj pytamy ludzi o to, jaki ich zdaniem 

jest najtrudniejszy język na świecie. 

Hm. Moim zdaniem jeden* (jednym) z najtrudniejszych jest polski

i wiem na pewno, że węgierski jest jednym 

z równie trudnych. My mamy siedem przypadków,

oni mają chyba szesnaście albo dwanaście, więc węgierski.

Fiński i węgierski. - A dlaczego?

Ponieważ mają bardzo trudny, 

bardzo trudno się wymawia te wyrazy 

i są takie bardzo nieintuicyjne. 

Podobno pisarz, twórca "Władcy Pierścieni" 

kiedyś stwierdził, że jest to polski, aczkolwiek emm,

pewnie zależy od natywnego języka ludzi. 

W sensie dla Polaka na przykład język obcy chiński,

mandaryński w sensie, byłby dużo trudniejszy 

niż na przykład nauka, powiedzmy, rosyjskiego. 

To znaczy, zależy dla kogo, 

bo jak ktoś nie ma zdolności językowych, 

to każdy język jest taki trudny, a jeżeli ktoś ma, to jak się…

nie chcę powiedzieć “przyłoży”, 

bo to jest takie dziwne słowo,

to myślę, że jest do pokonania. 

Dla mnie to każdy. Ale nie, ale tak naprawdę, 

to uważam, że trudny jest język polski, 

bo ma trudną ortografię i gramatykę, i chyba japoński, 

chiński, czyli chyba coś z tych języków bym poszła, 

że... no i dla mnie chyba francuski. 

To wydaje mi się relatywne, bo każda... 

zależy, skąd kto pochodzi, kto jakim językiem mówi, 

dla nas mogą być oczywiście trudne te, które są... 

w których używa się innych alfabetów, 

innych systemów języko… pisemnych, 

pisania, więc wydaje mi się, no, koreański, 

chiński, arabski, hinduski na pewno jest trudny. 

Dzisiaj pytamy ludzi o to, jaki ich zdaniem jest 

najtrudniejszy język świata, jak ci się wydaje? 

Moim zdaniem jest to chiński. 

Chiński. A dlaczego? 

Bo ma dużo znaczków różnych. 

No ja myślę, że chiński, japoński, to są te języki takie 

na pierwszym miejscu, moim zdaniem. - A dlaczego? 

No przede wszystkim alfabet, alfabet, wymowa, 

dla nas to na pewno jest bardzo trudne, 

ponieważ no alfabet jest inny, tak że musielibyśmy się 

tak naprawdę od minusowego poziomu w ogóle uczyć tego. 

Co państwo myślą na ten temat? - Chiński. 

A dlaczego? - Bo taki obcy. 

Według mnie języki azjatyckie są dosyć trudne, 

ponieważ tam te jednak znaki i tak dalej, 

to jest naprawdę... Wygląda na prawie niemożliwe. 

Jeżeli ja miałbym się uczyć, no to jednak azjatyckie języki, 

mandaryński lub japoński, gdzie jest totalnie inny alfabet, 

to byłby dla mnie najtrudniejszy język, tak myślę. 

Myślę, że ciężko powiedzieć, który z języków świata 

jest najtrudniejszym jednym językiem. Myślę, że 

jest wiele takich języków. Z tego co wiem, to dla 

obcokrajowców język polski jest językiem trudnym. 

Na pewno dla obcokrajowców język polski 

jest prawdziwym wyzwaniem. - A dlaczego? 

Z uwagi na te wszystkie szeleszczące, tak? 

"Sz", "cz" czy też sformułowania typu 

 "chrząszcz brzmi w trzcinie", tak? 

Słyszałam, że najtrudniejszym językiem jest polski, 

ponieważ bardzo dużo osób z zagranicy narzeka, 

że inaczej się go czyta, inaczej się wymawia. 

Co jest takiego trudnego w nim? 

Myślę, że wszystkie dźwięki szuszczące*(szeleszczące). 

Czyli fonetyka przede wszystkim? 

Fonetyka przede wszystkim, plus odmiana, 

nieprzewidywalne często. - Te przypadki wszystkie? 

Tak. Ja myślę, że też gramatyka jest bardzo trudna

dla...w języku polskim dla obcokrajowców. 

Właśnie też bym powiedziała, że język polski, 

bo bardzo wielu obcokrajowców się wypowiada, że no 

bardzo ciężko jest im ogarnąć i zwłaszcza zasady ortograficzne, 

aczkolwiek miałam też styczność teraz z dziećmi

repatriantów z Kazachstanu i byłam bardzo em, pod, em, 

w szoku, kiedy jeden z uczniów bardzo świetnie 

ogarnął zasady ortograficzne, rozwiązując jedno z dyktand, 

gdzie nasi polscy uczniowie mieli z tym niestety problem. 

Mimo tego, że już od wielu lat próbujemy Was przekonać, 

że polski wcale nie jest taki trudny, to wiele osób nadal 

tak twierdzi, jak mogliście się przekonać z poprzednich odpowiedzi. 

Ale jeżeli szukacie kogoś, kto tak jak my uważa, 

że polski może być “easy”, to myślę, 

że z pomocą przyjdzie sponsor dzisiejszego odcinka, czyli italki. 

italki to taka platforma, na której nauczyciele języków obcych, 

na przykład języka polskiego, mogą oferować swoje usługi

i właśnie tam możecie znaleźć osobę, dzięki której 

polski stanie się prosty, bo wytłumaczy Wam wszystkie 

zawiłości polskiej gramatyki 

i poćwiczy z Wami tą trudną wymowę,

o której wszyscy nam dzisiaj mówili. 

Dzięki naszej współpracy z italki mamy dla Was specjalną ofertę. 

Jeżeli umówicie się na swoją pierwszą lekcję

za pomocą naszego linku: go.italki.com/easypolish, 

to po odbyciu tej pierwszej lekcji właśnie 

dostaniecie od italki dziesięć dolarów w prezencie na kolejną. 

Jeżeli chcielibyście skorzystać z tej oferty, 

to wszystkie linki i informacje, których potrzebujecie, 

znajdziecie w opisie pod filmem, tam na dole. 

A jaki pierwszy wam przyszedł do głowy, 

jak usłyszałyście “najtrudniejszy język świata”? 

Pierwszy polski. - A mi arabski, przez te wszystkie 

dźwięki z gardła. - Chociaż też. 

Dla mnie to jest kosmos, że ludzie faktycznie

coś takiego z siebie wydobywają. 

Em, myślę, że chiński. Chodzi mi, 

pod względem bardziej takim, że jednak paręnaście... 

Chyba jest tam parę tysięcy jednak znaków, 

których trzeba się nauczyć oczywiście 

i jednak nauka do perfekcji trwa latami. 

Myślę, że chiński. Mieszkałem kiedyś w akademiku 

z kolegą, on się... to była filologia właśnie chińska 

i jak mieli konwersacje, to to było mega dziwne. 

I te wszystkie jakieś tonacje, że w zależności od tego, 

jak się dane słowo wypowiadało, to miało inne znaczenie. 

To było dosyć takie trudne, myślę, no. 

A jest jakiś jeden, który wydaje ci się 

szczególnie trudny z tych azjatyckich? 

Chyba nie, mi się wydaje po prostu, 

że na przykład chiński, japoński, 

to są takie naprawdę trudne języki. 

Chociaż warto się ich nauczyć. 

A chciałby się pan kiedyś nauczyć węgierskiego? 

Nie, raczej nie, już mi wystarczy języków. 

A w jakich językach pan mówi? 

No polski, to wiadomo, angielski, japoński, 

trochę po hiszpańsku i trochę, troszeczkę po niemiecku. 

A dzisiaj dużo osób wymieniło właśnie japoński 

i chiński jako jedne z najtrudniejszych języków świata. 

Czy dla pana ten japoński był rzeczywiście 

taki trudny, jak się go pan uczył? 

Japoński nie jest trudny gramatycznie.

Japoński jest trudny, jak są te znaki, 

ale jak ktoś się nauczy znaków, 

to jest bardzo prosto, zwłaszcza jak na przykład 

czasy są tylko dwa, bo jest teraźniejszo-przyszły i przeszły, 

osoby się nie odmieniają, przypadki się nie odmieniają, 

liczby się nie odmieniają. “Iść, zrobić coś” jest zdaniem, 

które może dotyczyć jednej osoby, innej osoby, 

całej grupy osób, dowolnej płci, dowolna ilość, 

jest bardzo prosty pod tym względem. 

Ja jeszcze, jeśli mogę coś dodać, to myślę, 

że trudnym językiem dla mnie był... jest język, 

który jest odległy kulturowo też, czyli jeśli odległa kultura, 

to język też może być trudniejszy do nauczenia się. 

No podobno jeżeli nie nauczysz się arabskiego 

do dwunastego roku życia chyba, to już nie jesteś w stanie 

w taki sposób jak native speaker wypowiadać słów, 

bo już jakby twoja krtań nie kształtuje się tak jak 

u rodowitych Arabów, tak że no pod tym względem może być trudny. 

Ale pomyślałam też o polskim, bo czytałam kiedyś w artykule, 

nie pamiętam jakim, że porównując nawet właśnie polski do chińskiego, 

to polski jest o wiele trudniejszy, tak że…

Ja kiedyś słyszałam anegdotkę, że polski to jest 

połączenie chińskiego, rosyjskiego i francuskiego, coś takiego. 

A z języków europejskich, które by się pani wydawały 

najtrudniejsze do nauczenia się na przykład dla Polaka? 

Niemiecki. - A dlaczego? - No bo tam jest dużo zasad, 

dużo wszystkiego, trzeba o wszystkim pamiętać. 

Ja myślę, myślę że... - Węgierski chyba bym obstawiła. 

Myślę, że jeżeli chodzi o języki jakieś własnie ugrofińskie, 

węgierski, fiński, no jest to taka bardzo inna 

rodzina języków, więc na pewno jest to coś zupełnie innego 

niż tutaj języki słowiańskie czy nawet jakieś germańskie. 

Myślę, że dla mnie skandynawskie, Szwecja... 

Tak. - Szwecja, Finlandia, Dania, 

te języki dla mnie, no, brzmią trochę obco. 

Tak, Holandia. - Bardziej bliżej wydaje mi się, że dla nas brzmi 

angielski, niemiecki, czeski tym bardziej, rosyjski, 

gdzieś tam skandynawskie, no troszkę takie odległe też, 

brzmią tak trochę obco. 

A z europejskich języków, które się wydają takie...? 

Fiński znowu. - A dlaczego? - No bo jest trudny dla nas. 

A co jest w nim takiego trudnego? - Nie wiem, wszystko. 

Składnia, em, same wypowiadanie tego, 

no trudno powiedzieć, ale jest, jest strasznie dziwny. 

A na początku pani powiedziała, że chyba każdy. 

Próbowała się pani uczyć jakichś języków, 

z którymi miała pani szczególny problem? 

Znaczy ja mam z każdym językiem problem, 

o tak mówię, angielski nie za bardzo, 

uczyłam się niemieckiego, hiszpańskiego 

i chyba najlepiej jednak angielski, jest najłatwiejszy chyba. 

A co dla pani było takie trudne w tym procesie? 

Co? -  Albo co było najtrudniejsze? 

Najtrudniejsze to jednak jest mówić, rozmawiać w tym języku.

Jeżeli chodzi o napisanie czegoś, przeczytanie, 

to tutaj problemu nie ma, 

(czy) zrozumienie o czymś ktoś do mnie mówi. 

Ale jeżeli chodzi o wypowiedzenie swoich myśli, 

to tu się zaczyna mętlik, czyli mówienie jednak. 

Czyli to trzeba najbardziej ćwiczyć? 

Tak, ćwiczyć, ćwiczyć trzeba mówienie, 

podstawą jest mówienie i konwersacje jednak. 

Teraz właśnie chodzę na konwersacje 

i to jest jednak chyba podstawa. 

Jak widzieliście, w naszej ankiecie zdecydowanie wygrały 

chiński i polski, ale jestem bardzo ciekawa, który z języków 

to waszym zdaniem ten najtrudniejszy na świecie. 

Koniecznie dajcie nam znać tam na dole w komentarzach, 

co sądzicie na ten temat. A jeżeli język polski Wam niestraszny 

i chcielibyście się go uczyć jeszcze więcej, 

to koniecznie zajrzyjcie na naszego Patreona. 

Tam znajdziecie materiały dodatkowe od nas, 

dzięki którym będziecie się mogli uczyć 

właśnie polskiego z naszymi filmami. 

Na dzisiaj to już wszystko. Serdecznie dziękuję Wam 

za uwagę i mam nadzieję, że widzimy się za tydzień, 

w kolejnym odcinku Easy Polish. Do zobaczenia!
