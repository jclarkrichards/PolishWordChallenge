Sztuczna! - Żywa. - Sztuczna!

Żywa! Przecież ładnie pachnie i lepiej wygląda. 

Ale sztuczna jest ekonomiczna, zostaje z tobą na zawsze

i jeszcze dla twoich wnuków i pra pra pra pra wnuków też.

Mówię ci, że sztuczna! - I tak już od kilku dni debatujemy z Agą

na temat tego, czy Polacy mają w domach więcej sztucznych,

czy więcej żywych choinek i ta dyskusja się nie kończy.

Dlatego postanowiłyśmy pójść na ulice Katowic i zapytać ludzi

o to, jakie choinki mają w domach: żywe czy sztuczne?

A przy tej okazji zorganizowaliśmy mały zakład.

Zobaczymy, co się okaże. Ja oczywiście twierdzę,

że więcej osób powie, że wolą naturalne choinki,

Aga obstaje przy sztucznych. - Tak. - Więc jeżeli okaże się,

że ma rację, to ja kupuję jej zestaw bombek na jej sztuczną choinkę.

Zupełnie nowych do powieszenia w tym roku.

A jeżeli Justyna wygra ten zakład,

to kupię jej po prostu nową żywą choinkę.

Także chodźcie! Zobaczymy, co powiedzą nam mieszkańcy Katowic.

Jestem bardzo ciekawa. Chodźcie, chodźcie!

Choinka sztuczna czy naturalna?

Dla mnie naturalna, zawsze.

Sztuczna.

Raczej żywa.

Sztuczna, zawsze. Bardziej ekologiczna.

W tym roku mama sobie zażyczyła prawdziwą.

Lubię prawdziwe, żywe choinki.

Pięknie pachną i zawsze takie miałam w dzieciństwie,

więc kojarzą mi się z dzieciństwem.

Czy ma pani w domu choinkę już?

Jeszcze nie, bo jestem nadal na moim mieszkaniu.

Ale na pewno, na pewno w domu u rodziców coś będzie.

Yhym, a w domu u rodziców będzie sztuczna

czy naturalna choinka? - Naturalna.

Czy ma pani w domu już choinkę?

Oczywiście, już mam ubraną.

A sztuczną czy naturalną? - No niestety sztuczną,

bo ja mieszkam sama, więc kupowanie naturalnych,

noszenie, oprawianie… Ale jest piękna.

Nie, nie mam. Czekam na wnuki. - A jaka będzie ta choinka?

Naturalna czy sztuczna? - No, eee, zgodnie z życzeniem wnuków

musi być duża. - A naturalna czy sztuczna? - Naturalna.

Co jest takiego w tych naturalnych choinkach,

że bardziej je pani lubi? - Eeee, zapach na pewno.

Eeee, kształt jest w sumie też takie…

Mają może… Nie są zbyt symetryczne,

ale to taka każda jest, powiedzmy, każda jest inna co roku,

więc, no, to ma taki swój urok, każda osobno.

Robi klimat, robi fajną atmosferę, jest cieplej

i przyjemniej, emocjonalniej w domu. Fajniej jest ogólnie.

Kurczę, Justyna wychodzi na prowadzenie.

Więc muszę się bardziej postarać

i muszę wyszukać takich ludzi,

którzy wyglądają na miłośników plastikowych choinek.

Kto tu tak wygląda? Kto może mieć plastikową choinkę w domu?

O, pójdę tam.

Czy ubrała już pani choinkę?

Nie, jeszcze nie. Będę ubierać w ostatnim tygodniu

przed świętami, ale dzisiaj mam zamiar kupić choinkę.

A to będzie choinka sztuczna czy prawdziwa?

To będzie prawdziwa, żywa choinka.

W domu żywa, natomiast na zewnątrz, na tarasie

już mam ubraną sztuczną.

Już choinkę mam ubraną.

Tydzień temu ubieraliśmy z rodziną.

Wow, a to jest sztuczna choinka czy prawdziwa?

W tym roku sztuczna. No sztuczna, tak, tak, zdecydowanie.

Wcześniej była choinka prawdziwa,

a w tym roku zdecydowaliśmy się na choinkę sztuczną.

Czy ma pan już choinkę w domu?

Dopiero będę wracał do domu.

I choinka już stoi Niestety nie miałem okazji jakby

przełożyć do tego swojej ręki, ale choinka już jest.

I jest już ubrana? - Tak, tak. - A żywa czy sztuczna?

Sztuczna, niestety sztuczna. - Czemu niestety?

Znaczy, moim takim marzeniem to zawsze było,

żeby była jednak żywa. Mieliśmy raz żywą,

ale jakby mojej mamie do tej pory nie pasuje żywa

i jest sztuczna po prostu i tak raczej zostanie.

Ale teraz od bardzo wielu lat, ze względów praktycznych,

mam sztuczną choinkę… - Yhym. - …którą ubieram, odkurzam, składam

i cały czas jest jedna i ta sama. A takie prawdziwe gałęzie

tylko idą do wazonu żeby… - Aha, żeby ten zapach…?

Żeby był zapach, żeby coś przypominało to dzieciństwo.

Tak, mam choinkę. - A sztuczną czy naturalną?

Sztuczną, malutką, taką białą.

A dlaczego jest u pani sztuczna akurat choinka?

A w tym roku tak, bo nie jestem w domu. No i stwierdziłam,

że taka mała będzie sprawiała najmniej problemów.

Ze względów ekologicznych, żeby nie wycinać drzew z lasów,

z hodowli. Poza tym jest też praktyczniejsza,

mogę wykorzystać na kolejny rok ponownie.

Wybór choinki bywa trudny. Tak samo jak wybór

odpowiedniego lektora do nauki języka obcego.

Na szczęście jest italki, sponsor naszego dzisiejszego odcinka.

italki to platforma, na której możecie w bardzo dobrej cenie

znaleźć wiele osób, które uczą języków obcych,

na przykład języka polskiego jako obcego.

Gwarantujemy Wam, że właśnie tam znajdziecie kogoś,

kto nauczy Was, jak odmienić wyraz “choinka”

we wszystkich przypadkach w obu liczbach

i przećwiczy z Wami wszystkie trudne rozmowy

przy polskim wigilijnym stole.

Dzięki naszej współpracy z italki podrzucamy Wam

pod choinkę bardzo specjalny prezent.

Działa to tak: umawiacie się na pierwszą lekcję przez italki,

wchodząc tam przez ten link.

Jak już tam wejdziecie i odbędziecie tę pierwszą lekcję,

to italki dorzuci Wam 10$ na kolejną lekcję. Nieźle, nie?

Czy mają panie choinkę w domu?

Raczej nie, nie mieści się.

Jeżeli już, to zdarza mi się mieć podłaźniczkę.

A co to jest podłaźniczka? - Podłaźniczka to jest taka

bardziej tradycyjna forma choinki,

bo choinka jest tak naprawdę

zwyczajem germańskim i jest w Polsce od około dwustu lat,

a wcześniej u nas funkcjonowały podłaźniczki, czyli gałąź

zazwyczaj z jodły, która była zawieszona pod sufitem i też ozdobiona.

Czy ma pan już w domu choinkę? - Na podwórku.

Leży… - Aha, leży gotowa, żeby ją wnieść do domu?

Tak, tak, czeka na przyjazd żony. - Yhym, a to jest

sztuczna choinka czy prawdziwa? - Prawdziwa choinka.

Naturalna. - A dlaczego naturalna? - Ze względu na to,

to że moja dziewczyna bardzo lubi zapach właśnie choinki i…

Znaczy, zdecydowanie sztuczne drzewko, uważam,

że byłoby mniej ekologiczne niż takie zwykłe,

ponieważ, no, są z plastiku w całości i tak dalej.

Więc jakkolwiek ścięcie drzewa i trzymanie go

do usunięcia w domu wydaje się jakimś niszczeniem przyrody

to takie pojedyncze drzewko jest lepszym kompromisem

niż właśnie taka, taka sztuczna choinka.

Czy ma pan choinkę w domu? - Nie mam.

A będzie pan miał? - Nie będę miał.

A dlaczego? - Wyjeżdżam na całe święta

i trochę szkoda zachodu, żeby stawiać, ubierać,

żeby stała i, po powrocie, żeby ją rozbierać z powrotem.

No jasne, to ma sens.

Choinki sztuczne, takie plastikowe czy naturalne?

Naturalne, zdecydowanie. - A dlaczego? - Bo pachną.

Bo pachną… Ze względu na ten zapach.

Ha, wiedziałam, że naturalne choinki szybko

wyjdą na prowadzenie, ale szukamy dalej, chodźcie, chodźcie!

Zobaczymy, kto tu jeszcze wygląda na miłośnika przyrody.

A gdyby już miały panie mieć choinkę,

to wolą panie sztuczną czy naturalną?

Naturalną. - To zależy, bo szczerze powiedziawszy,

po prostu jakby naturalna jest fajna,

tylko w pewnym momencie takie miałam -

wycina się tyle tych drzewek co roku,

a potem święta miną i na wyrzucenie.

Czyli teraz jakby pani miała się zdecydować…?

Teraz raczej sztuczną, tak.

Chociaż oczywiście, no to jesteśmy teraz w takim,

w takich czasach, że musimy się nad tym zastanowić,

czy może nie zrezygnować z tego zapachu

na rzecz bycia bardziej ekologicznym i…

i posiadania jednak tej choinki sztucznej.

No, a nie ma pani takiego dylematu,

że sztuczna to plastik i też na zawsze zostanie?

No w sumie też, ale z drugiej strony

chociaż ją kilka czy kilkanaście lat będziemy używać, tak?

A nie… A nie rok. Dobrym rozwiązaniem dla

takich osób jak ja jest też kupienie takiej doniczki

z dużą choinką i ja mam to szczęście,

że mam mamę pod Warszawą, bo jestem z Warszawy,

której te choinki mogę prezentować,

a ona je tam dzielnie przy płocie sadzi.

To tak w poprzednich latach, jak pan miał choinkę,

to ona była sztuczna czy prawdziwa?

Żywa. - Żywa taka? - Tak, zdecydowanie.

A czemu tak? - Pachnie, jest jakaś taka “bardziejsza”.

No tak jak wszystkie rośliny w domu, no,

sztuczne są sztuczne. Są plastikowe,

nie wyglądają tak, nie mają tego zapachu,

nie da się ich dotknąć, nie ma po czym zbierać,

więc zdecydowanie prawdziwa.

A lubicie choinkę, uważacie że to jest ważny element tradycji?

Przez to, że tak się już u nas przyjęło, wydaje mi się, że tak.

Że teraz jakby tego nie było, to by…

Czulibyśmy pewien niedosyt w tych może świętach.

Jakoś nie ma jakiegoś takiego może przesłania,

a może nawet i ma, nie wiem, to jednak

dodaje to po prostu takiego charakteru świąt

i to jest chyba to takie najważniejsze w tym.

Szczerze powiedziawszy, mógłbym się obyć,

bo to tak… Znaczy, jest to jakoś jakakolwiek

jako tradycja odbierane, więc, no, wiadomo,

każdy chciałby tą choinkę mieć, no ale czy,

czy to jest tak bardzo niezbędne, to nie wiem.

Bardziej ważni chyba są ludzie, którzy przebywają

w trakcie świąt niż sama ta choinka, no.

Mówiłam ci, że wygram, mówiłam, mówiłam, mówiłam.

No dobra, dobra. Jaka ma być ta choinka?

Mała i żywa. - Okej.

Proszę bardzo, chciałaś małą, masz małą.

No ja nie wiem, czy chodziło mi

o aż tak małą choinkę, Aga.

Ale kupiłam ci jeszcze w promocji dodatkowo światełka.

No dobra, niech będzie, że zaliczone.

Zakład wygrany przeze mnie,

a Wy koniecznie dajcie nam znać

tam na dole w komentarzach, czy wolicie

sztuczne czy naturalne choinki,

jeżeli w ogóle używa się ich u Was w krajach.

A jeżeli już macie choinkę, to bez względu na to,

czy będzie ona sztuczna, czy naturalna, mam nadzieję,

że rozświetli Wasze święta i sprawi,

że będą jeszcze piękniejsze.

Od nas na dzisiaj to już wszystko

i zobaczymy się dopiero w kolejnym roku,

więc do zobaczenia w 2022. Pa pa! - Pa!
