A więc postanowiłeś zacząć uczyć się polskiego?

A powiedziałeś już znajomym?

I co? Pewnie zareagowali właśnie tak.

Co? - Oszalałeś? Nie masz co robić z wolnym czasem?

Ale po co? - Polski. Nie było innych kursów?

Różne są powody, dla których ludzie postanawiają uczyć się polskiego.

Jest to śmiała, a nawet brawurowa decyzja,

ponieważ język polski cieszy się złą sławą

jednego z najtrudniejszych na świecie.

Co zrobić, żeby nie dać się zniechęcić negatywnym reakcjom otoczenia

i wielkiemu zdziwieniu znajomych?

W tym odcinku powiemy wam o różnych rzeczach,

które powinniście wiedzieć na temat języka polskiego

i samego procesu uczenia się, zanim przystąpicie

do tego trudnego wyzwania.

A pomoże nam w tym nasza koleżanka Natalia.

Cześć Aga! Cześć, mam na imię Natalia.

Pochodzę z Ukrainy, od wielu lat mieszkam w Polsce.

Niedawno obroniłam doktorat z nauczania języka polskiego jako obcego.

A może pamiętacie mnie ze live'a, który był kilka miesięcy temu.

Po co komu polski?

Po pierwsze do tego, żeby porozumiewać się z ludźmi w Polsce.

Tutaj zdecydowana większość ludzi mówi po polsku,

choć pewnie jeżeli oglądacie ten filmik z Brazylii albo gdzieś z Chin,

to zastanawiacie się, co wam po tej informacji,

że gdzieś dziesięć tysięcy kilometrów od was

trzydzieści osiem milionów ludzi mówi po polsku?

Entuzjazmu znajomych na pewno to nie wzbudzi.

Ale, ale! Polacy mają naprawdę długą historię emigracji

i jest wiele miejsc na świecie, w których znajdziecie

założone przed wieloma laty polskie miasteczka i wsie.

Może się więc zdarzyć, że wybierzecie się do fryzjera

w Kurytybie w Brazylii i utniecie sobie z nim pogawędkę po polsku.

Polskich sąsiadów, sklepy i firmy znajdziecie też

przede wszystkim w Stanach Zjednoczonych,

Wielkiej Brytanii, Irlandii czy Niemczech.

Języka polskiego używa się też w niektórych miejscach

na Białorusi, Rosji czy Ukrainie.

No i jest też coraz więcej osób,

które uczą się języka polskiego jako obcego.

My też jesteśmy bardzo zdziwione, ale naprawdę okazuje się,

że umiejętność posługiwania się językiem polskim przydaje się

nie tylko do tego, żeby zaimponować małej grupie językowych nerdów,

a czasami do tego, żeby porozmawiać z drugim człowiekiem,

który dzieli naszą wspólną pasję.

Ile stracisz na to czasu?

Natalia Ile czasu zajęło ci nauczenie się polskiego?

 Osiem lat, ale nie wiem, czy już mogę powiedzieć,

że umiem i znam język polski.

Tak, chyba też jest z każdym językiem obcym,

którego się uczymy, ale też z językiem ojczystym.

Ale jeżeli ktoś chciałby się nauczyć,

tak na poziomie komunikacji codziennej,

to czy masz jakieś informacje o tym, ile czasu potrzeba?

Oczywiście to zależy, skąd pochodzisz i jaki jest twój język ojczysty.

Na przykład dla osób ze Wschodu, z Białorusi, z Ukrainy, z Rosji,

będzie to trochę szybciej, kilka miesięcy

i osoba już będzie mogła posługiwać językiem polskim

w takich codziennych komunikacyjnych sytuacjach.

A co z innymi regionami na świecie?

Oczywiście, jeżeli jesteś z Azji, to zajmie ci to trochę dłużej,

ale może być to szybciej, jeżeli już znasz jakiś język słowiański.

A osoby z Europy Zachodniej i ze Stanów Zjednoczonych?

Dla nich z kolei to będzie łatwiej,

dlatego że już umieją alfabet łaciński,

ale będą musieli się nauczyć... nauczyć deklinacji i koniugacji.

Z tego, co mówisz, to jest to jednak długi i skomplikowany proces,

który trwa od kilku miesięcy, nawet do kilku lat.

Czy masz w takim razie jakieś wskazówki dla osób, które zaczynają?

Najlepiej ten cały proces podzielić na etapy

i w każdym etapie wyznaczyć krótkoterminowe, realne cele.

Jeżeli potrzebujecie pomocy w planowaniu tego procesu,

to służymy Wam pomocą.

Od października Easy Polish uruchamia kursy językowe,

a Natalia poprowadzi jeden z nich.

Natalia dla kogo jest twój kurs?

Mój kurs będzie dla osób,

które dopiero zaczynają swoją przygodę z językiem polskim

a także dla osób, które wcześniej już się uczyły języka polskiego,

a teraz pragną usystematyzować swoją wiedzę.

Ja też poprowadzę grupę i będę miała swój kurs,

ale jeżeli chcecie dowiedzieć się więcej na ten temat,

to koniecznie oglądajcie ten odcinek do końca.

Czy w polskim cokolwiek jest łatwe?

Jeżeli wpadliście na ten pomysł,

żeby zacząć uczyć się języka polskiego,

to być może na początek szukacie jakiegoś pocieszenia, otuchy,

informacji o tym, czy coś będzie na początku łatwe.

Być może już wiecie coś, co będziecie mogli wykorzystać

podczas nauki polskiego. Dobra wiadomość jest taka,

że odpowiedź na te pytania brzmi: tak.

Jeżeli znacie już jakiś język, który wykorzystuje alfabet łaciński,

to znacie już też większość alfabetu polskiego.

Nasi przodkowie co prawda musieli do tego łacińskiego alfabetu

dodać kilka liter, które odpowiadają tym typowym polskim

syczącym i szeleszczącym dźwiękom. To są takie litery jak ś, ź ć, ż.

Ale nie bójcie się tych wszystkich dziwnie wyglądających

kropek, kresek i ogonków. Język polski jest językiem fonetycznym,

więc jeżeli dobrze opanujecie wymowę,

to potem będziecie też bardzo szybko dobrze pisać i czytać.

Dlatego warto pracować nad tym od samego początku.

A co będzie najtrudniejsze?

Pokutuje stereotyp, że najtrudniejsze w polskiej gramatyce są rzeczowniki.

Odmiana rzeczowników. Mamy siedem przypadków, mamy trzy rodzaje.

W liczbie mnogiej mamy dwa rodzaje

i wychodzi to trzydzieści pięć końcówek.

Ale tak naprawdę wszystkie końcówki są w logicznych układach,

niektóre się powtarzają i da się tego z łatwością nauczyć.

Drugi stereotyp to polskie liczebniki,

ale jeżeli będziecie zwracać na to więcej uwagi

od początku swojej nauki języka polskiego,

to nie sprawi wam to dużo kłopotów.

Moim zdaniem w nauce języka polskiego najtrudniejszą rzeczą

jest systematyczność. Regularność zajęć z języka polskiego.

Ale jak już wiecie, w tym wam mogę pomóc.

Kiedy zacząć mówić?

Od razu. Dążenie do perfekcji to wspaniała cecha.

Ale jeżeli będziemy czekać na ten moment,

kiedy poczujemy w swoim sercu:

tak, jestem gotowy albo tak jestem gotowa,

żeby zacząć mówić po polsku,

to ten moment może nigdy nie nadejść.

Używajcie polskiego, jak tylko nauczycie się kilku pierwszych słów.

A wierzcie mi, że reakcje Polaków wynagrodzą wam ten stres

i trud związany z przełamaniem swoich wewnętrznych oporów.

A jeżeli mówicie już trochę po polsku,

ale brakuje wam regularnej praktyki,

to mam dla was świetną wiadomość. Od października...

I to jest ta wiadomość, na którą być może czekaliście

przez pół odcinka, ja również poprowadzę swój kurs.

Będzie to klub dyskusyjny dla osób, które oglądają nas regularnie,

ale brakuje im okazji do tego, żeby podyskutować na tematy,

które pojawiają się w odcinkach Easy Polish.

Nie będziecie musieli zamęczać już swoich współlokatorów,

partnerów i bliskich. Możecie pomęczyć mnie.

Wszystkie szczegóły tam na dole.

Od nas na dzisiaj to już wszystko.

Idziemy przygotowywać się do spotkań z naszymi kursantami.

Mamy nadzieję, że za niedługo z niektórymi z was

spotkamy się na naszych kursach,

a z całą resztą za tydzień, w czwartek o dziewiętnastej,

w kolejnym odcinku Easy Polish. Do zobaczenia!
