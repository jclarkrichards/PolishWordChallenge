Cześć. Witajcie w kolejnym odcinku Super Easy Polish!

To jest dom naszej koleżanki Ani.

Ania i jej mąż mają dzisiaj pierwszą rocznicę ślubu.

Poszli do kina, a Ania poprosiła nas,

żebyśmy w tym czasie przygotowały kolację niespodziankę.

A przy tej okazji pokażemy wam słownictwo związane z kuchnią.

Ania i Tomek mają nowy dom. Nigdy tu nie byłyśmy.

Ania dała nam klucz i listę zadań.

Chodźcie, bo mamy mało czasu, a dużo rzeczy do zrobienia.

Justyna, patrz jakie tu wszystko jest piękne.

Ten drewniany blat, szare fronty.

I do tego białe kafelki i nawet uchwyty, które pasują do zegara.

No po prostu bomba. Nie?

Fajnie, fajnie. Ja też bym się pozachwycała,

ale widzisz jaka ta lista jest długa. Trzeba się wziąć do roboty.

No dobra, to słuchaj, proponuję: podzielmy się tą robotą.

Ja się zajmę stołem i sprzątaniem, a ty jedzeniem.

To jest dobry plan. Podoba mi się. - No to czytaj co tam jest.

Cześć dziewczyny! Dzięki wielkie, że zgodziłyście się mi pomóc.

Na początek zróbcie sobie coś do picia.

O! - O, dobry pomysł. - Chcemy coś pić? -Ja bym chciała kawę.

A ja herbatę, czy tu jest jakiś ekspres? - Tam wszystko jest.

Dobra. Patrz, jest ekspres, jest czajnik. Są kubki, a nawet ciasteczka.

Ten zlew i ten kran też mają taki piękny.

Ciekawe gdzie oni mają kosz na śmieci?

Hmm. Pewnie pod zalewem jak w każdym polskim domu.

Aga Patrz! Oni tutaj mają od razu system do segregacji

i nawet worki na śmieci w odpowiednich kolorach. Przepiękne.

Fajnie u tej Ani, nie? - No fajnie, fajnie,

ale myśmy tu miały coś chyba robić, nie?

Gdzie jest w ogóle ta lista z tymi zadaniami? - O Jezu, rzeczywiście.

Chyba tam. - Tam leży.

W chlebaku jest pieczywo, połóżcie je na stole.

Hmm... ale nie położę tego tak po prostu na stole.

Potrzebuje jakiejś miski albo koszyka.

Pod mapą jest obrus. Połóżcie go na stole. Tam jest mapa.

Hmm, jest obrus, ale świąteczny. Chyba nie będę go kładła.

W końcu jest lato.

Nie, nie, nie, ale są serwetki, też się mogą przydać.

O! Koszyk, to się nada.

Aga Ja jestem coraz bliżej realizacji pierwszego punktu.

Mam nóż, deskę, zaraz pokroję chleb na kawałki

i wyłożę go w koszyku. A tobie jak idzie?

Nie znalazłam obrusu, chyba po prostu wezmę ścierkę

i przetrę ten stół, poustawiam talerze i musi tak być.

Kubki do zmywarki.

W dolnej szufladzie na lewo od kuchenki jest makaron. Ugotujcie go.

Kuchenka. Lewo. Dolna. Szuflada. O jest!

To powinno być proste. A gdzie jest garnek i sól?

Może w tej szafce nad mikrofalówką?

A, nie, tu jest tylko mikser i jakieś blachy.

Hmm, a może tutaj. Bingo! Mam garnek.

 Justyna, ta zmywarka jest pełna. Może byśmy ją nastawiły?

Nie wiesz, gdzie są tabletki do zmywarki?

Tyle chyba wystarczy, nie?

Sól! Sól. Gdzie jest sól? Dobra to chyba będzie sól.

Kurde, łyżka by się jakaś przydała, żeby to zamieszać.

Może okap byś sobie włączyła.

Ała, kurde dzwoni ktoś? Halo? No tak, tak, jasne, rozumiem.

Postawcie na stole dwa kieliszki, dwa talerze i dwa zestawy sztućców.

Kieliszki są tutaj. Hmm, chyba je przemyje.

Zwracam na to uwagi.

Kurcze, Ania nawet płyn do naczyń ma

w takim pięknym pojemniku i śliczną różową gąbkę.

Gdzie mogą być talerze? Hmm. Może tu?

Tu nie ma talerzy, ale też jest fajnie. Jest sitko i jest pokrywka.

Jest dzbanek? Ale talerzy nie ma. To może... może tu będą.

O! Są talerze. Tylko które wybrać? Duże czy małe? Głębokie czy płytkie?

Justyna robi spaghetti? To wezmę te.

Hmm, przydałaby mi się ścierka jeszcze żeby wytrzeć te kieliszki.

O! Dzięki. Hmm, jest chyba gorzej niż było.

Trzeba było wziąć ręcznik papierowy. O! Dzięki.

No tak, teraz jest dużo lepiej.

Wiesz co, ja muszę kończyć, bo mi się makaron gotuje.

Gdzie jest durszlak? Aga! Widziałaś tutaj jakiś?

A nie ma tam gdzie garnki? - Garnek, o tu jest durszlak.

Aga, pomóż mi!

Ała, oparzyłam się.

Hmm, rozgotował się chyba tylko trochę.

Uh, Aga, zrobiłam słodki makaron.

To trzeba będzie mocno posolić sos.

O Boże, teraz jeszcze sos.

Okej, to jeszcze sztućce.

Hmm. Łyżka? Widelec? Nóż? Co podać do spaghetti?

A wezmę wszystko. I dorzucę jeszcze łyżeczki do deseru.

Justyna! Jest przewidziany deser?

Deser? To ja nie wiem, bo ja mam do zrobienia jeszcze sos

i jakiś ser i sałatkę. Sera i sałatki już chyba nie zdążę.

To ja się zajmę teraz tym sosem. A ty potem pomyślisz o deserze.

Odgrzejcie sos, który jest w lodówce. Lodówka to chyba będzie to.

Aaa. Zepsułam. Przydałaby się jakaś patelnia.

Może jeszcze szklanki i wodę. Widziałam jakieś, tam koło mapy.

Mam patelnię, ale czy ja mam czas, żeby to tak odgrzewać?

Może szybciej będzie, jak przeleje sos do miseczki,

a miseczkę włożę do mikrofalówki. Dwie minuty i będzie gotowe.

Mam dwie szklanki i karafkę z wodą. Wyglądają super, elegancko.

Aga, a widziałaś jaki Ania ma piekarnik fajny na takiej super wysokości?

Kurde, muszę też tak zrobić w moim nowym mieszkaniu. I

te naczynia żaroodporne. Ostatnio takie widziałam w Ikei.

Muszę sobie kupić takie małe na jedną osobę.

Ania zostawiła jeszcze wino.

Otworzę je, żeby trochę pooddychało. Potrzebuje otwieracz.

Ten sos będzie taki mdły. To może ja do niego chociaż potrę ser?

Lodówkę już znalazłam, jest ser. A gdzie jest tarka?

Tu były: serwetki, ścierki. Tu są pewnie jakieś butelki i przyprawy.

Tu są naczynia, tu są sztućce i jest na przykład trzepaczka.

O! Justyna patrz, jaka bajerancka, z taką kulką w środku.

Są nożyczki. Jest łopatka do ciasta.

Jest drewniana łopatka, jeszcze nieużywana, do patelni.

Jest obierak do warzyw. I jest yyy...

U mnie w domu mówi się na to "dzidka".

Drodzy widzowie, Polacy, którzy nas oglądacie,

napiszcie jak u was nazywa się ta część miksera.

Tak, ale nie ma otwieracza. Nie ma. I co my teraz zrobimy?

Możemy spróbować otworzyć... Nożem. Wydrążyć korek.

Możemy wziąć łyżkę i spróbować wbić korek do środka.

Ale nie wiem, czy to jest dobry pomysł.

Możemy też jak starzy samuraje ściąć szyjkę ostrym cięciem.

Aga Chyba nawet Płomyk uważa, że to zły pomysł.

Hmm. Może jednak nie.

Tarka? Tarka? Aga, ty wiesz o której oni wracają?

Chyba o osiemnastej trzydzieści.

Znalazłam tarkę.

A która godzina? - Osiemnasta piętnaście.

Justyna, chodź, coś ci przeczytam. - No, co tam masz?

Ostatni fragment listu od Ani.

Bardzo was proszę, pamiętajcie tylko, żeby postawić te ciastka,

które stoją... Stały koło ekspresu, na stole,

bo to ulubione słodycze Tomka.

No to chyba mamy odhaczony ten punkt.

Dobra, chyba starczy. Aga, widziałaś gdzieś przyprawy?

Bo ten sos będzie taki bez smaku. - W wąskiej szufladzie.

Justyna, chyba słyszę samochód.

Masz rację. Przyjechali. O Boże! Chowamy się.

Kochanie, chyba mieliśmy włamanie.

Jak widzicie, to już zdecydowanie wszystko na dzisiaj.

Nie jesteśmy mistrzyniami romantycznych kolacji.

Ale jeżeli chcecie nabrać większej wprawy

w posługiwaniu się kuchennym słownictwem

niż my w posługiwaniu się kuchnią,

to zapraszamy Was na naszego patrona.

Tam będą dodatkowe ćwiczenia i listę słówek z tego odcinka.

A my, mamy nadzieję, widzimy się za tydzień,

jeżeli Ania do tej pory nie pourywa nam głów.

Do zobaczenia?
