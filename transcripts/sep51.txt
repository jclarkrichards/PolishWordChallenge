Aga, Aga! "Będziemy jutro w Katowicach. Do zobaczenia!"

Co? Kto? Gdzie? Dlaczego? Do nas?

Czy my coś jutro nagrywamy?

O czym znowu zapomniałam?

Nie, spokojnie. To jakaś stara wiadomość

od Cariny, na Instagramie sprzed dwóch lat.

Pamiętasz jak nas odwiedzili?

Fajnie było, nie?

To po co mi to czytasz?

To jest prank, tak?

Chciałam zobaczyć twoją reakcję.

Nie rozczarowałam się.

Ty małpo!

Cześć! Dzisiaj nauczymy Was,

jak zadawać pytania w języku polskim.

Wielu z Was uczy się polskiego po to,

żeby komunikować się z innymi ludźmi.

A przecież komunikowanie się to nic innego,

jak tylko zadawanie pytań i odpowiadanie na nie.

W języku polskim zadawanie pytań to bardzo prosta sprawa,

o czym przekonacie się już za chwilę.

To co? Gotowi? Zaczynamy?

Posłuchajcie tych dwóch zdań.

Justyna stoi na jednej nodze.

Justyna stoi na jednej nodze?

Które z tych zdań jest pytające?

Oczywiście, że to drugie.

Poznajemy to po intonacji tego zdania,

która jest taka lekko wznosząca.

Jesteś chora? - Co...?

Jesteś chora.

Justyna. Lubisz zielony? - Nie w ogóle.

Aaa, okej, lubisz zielony.

W języku polskim, kiedy chcemy zadać pytanie

o charakterze rozstrzygającym,

czyli takie, na które odpowiemy "tak" lub "nie",

to wystarczy, że w zdaniu oznajmującym

trochę zmienimy intonację.

Spójrzcie jeszcze raz.

To co, nagrywamy?

Nagrywamy. Już?

Już. Jesteś gotowa?

Jestem gotowa.

Jak się domyślacie,

ta zasada nie jest uniwersalna

i nie sprawdza się w każdym rodzaju zdań.

Najczęściej używamy jej w języku mówionym,

gdzie słychać intonację.

Jeżeli chcemy, żeby nasze pytanie

wyglądało jak pytanie,

to na początku zdania

dodajemy cząstkę "czy".

A potem szyk wyrazów jest taki,

jak w zdaniu oznajmiający.

Czyli najpierw podmiot

i ewentualnie wyrazy,

które określają podmiot,

a potem orzeczenie i wyrazy,

które określają orzeczenie.

Ten rodzaj zdań z "czy" na początku,

to też są takie zdania o charakterze rozstrzygającym,

czyli takie pytania, na które można odpowiedzieć

albo "tak", albo "nie". Najczęściej.

Czy my mamy jakiś scenariusz na dzisiaj?

Tak.

A czy wiemy, ile zajmie nam nagrywanie?

Nie.

A czy Wy wiecie,

że do wszystkich naszych odcinków

możecie dostać dodatkowe ćwiczenia

gramatyczne i leksykalne,

żeby utrwalić sobie to wszystko,

czego się z nami tu uczycie?

Wszystkie szczegóły na temat tego,

jak je zdobyć - w opisie tam na dole.

Oprócz takich podstawowych pytań,

na które możemy odpowiedzieć krótko "tak" lub "nie",

możemy też oczywiście zadawać pytania otwarte,

które służą temu, żeby uzupełnić naszą wiedzę na jakiś temat.

Zapisałam Antka na obóz.

Jaki obóz?

Jak to jaki? Narciarski.

Kiedy będzie ten obóz?

W styczniu, w ferie zimowe.

A jak długo on będzie trwał?

Tydzień, połowę ferii.

I gdzie będzie ten obóz?

Tu niedaleko, w Szczyrku.

A z kim on jedzie na ten obóz?

No z kolegami z klasy. Z tymi co zawsze.

A co ty tak pytasz? Chciałabyś się wybrać?

Co za głupie pytanie. Oczywiście, że tak.

Naprawdę?

Nie, żartowałam.

Trzeba popracować przecież w tym czasie.

A ty znowu o pracy…

Jeżeli chodzi o konstrukcję

takich otwartych zdań pytających,

to tutaj też jest bardzo prosto.

Zaczynamy od zaimka pytającego.

Jest ich w języku polskim bardzo dużo.

Takie najpopularniejsze to na przykład:

"jak?", "gdzie?", "kiedy?", "o której?",

"z kim?", "po co?", "dlaczego?".

Potem do takiego zaimka pytającego

doklejamy takie zdanie,

które wygląda jak zdanie oznajmujące.

Czyli najpierw grupa podmiotu,

a potem grupa orzeczenia

i oczywiście znak zapytania na końcu.

Jak długo będziesz jeszcze poprawiać fryzurę?

Kiedy kończymy?

Po co znowu poprawiasz statyw?

Dlaczego ostrość nie jest ustawiona na mnie?

Gdzie idziemy na kawę? Tam czy tam?

Pamiętajcie tylko,

że jeżeli chcecie zapytać o podmiot,

czyli o wykonawcę jakiejś czynności,

no to ten podmiot nie może znaleźć się w zdaniu.

Wtedy Wasze pytanie musicie zacząć

od zaimka pytającego "kto?" albo zaimka "co?"

i bezpośrednio po nim postawić orzeczenie.

Ewentualnie jeszcze słówka, które to orzeczenie opisują.

Czekaj, czekaj. To kto przyjeżdża jutro?

Nikt. To był żart.

A no przecież.

A co my mamy w naszym kalendarzu?

Pracę nad fiszkami.

Jak zwykle praca.

A kiedy kawa? Jakieś przyjemności?

Przy pracy. - No dobra…

Warto nauczyć się zadawać pytania,

bo wtedy możemy na naszym rozmówcy

sprawić wrażenie osób nie tylko miłych i empatycznych,

ale też dobrze mówiących po polsku.

Jak to zrobić? Przede wszystkim należy unikać

pytań rozstrzygających, a zadawać te otwarte,

w których nasz rozmówca może nam dużo powiedzieć.

Aga, dobrze dzisiaj spałaś?

Tak, dziękuję.

Aga, jak ci się dzisiaj spało?

Wspaniale! Miałam jakiś taki sen,

że byłam nad morzem i było tak pięknie,

i ciepło, i w ogóle mi się nie chciało wstawać.

Szczerze mówiąc jeszcze bym pospała.

A Tobie jak minęła noc?

Zadawanie pytań może nam też pomóc

w okazywaniu grzeczności i uprzejmości.

Jeżeli chcemy kogoś o coś poprosić

albo nawet wydać polecenie służbowe,

to możemy oczywiście użyć trybu rozkazującego…

Justyna podaj mi nową baterię, bo ta się kończy.

A może trochę grzeczniej?

Justyna, podaj mi, proszę, nową baterię.

A jeszcze grzeczniej?

Ale gdy chcemy być uprzejmi,

możemy zamiast trybu rozkazującego użyć pytania.

Wtedy osoba, do której się zwracamy,

będzie miała wrażenie, że sama podjęła decyzję,

czy chce nam pomóc, czy nie.

Justyna, czy podałabyś mi nową baterię?

Ależ oczywiście.

Mogę jeszcze grzeczniej.

Justyna, moja najserdeczniejsze, wspaniała koleżanko!

Czy byłabyś tak uprzejma i w łaskawości swojej

podała mi nową baterie? - Heee?

Dawaj tę baterie!

Teraz Wasza kolej na to,

żeby poćwiczyć zadawanie pytań w języku polskim.

Napiszcie nam tam na dole pytania,

które chcielibyście nam zadać,

a my postaramy się na nie odpowiedzieć.

A od nas na teraz to już wszystko.

Bardzo serdecznie dziękujemy Wam za uwagę

i mamy nadzieję, że widzimy się za tydzień

w czwartek o dziewiętnastej.

Może do tego czasu odzyskam już mój głos.

Będziecie?