Cześć i czołem, jak widzicie,

kontynuujemy nasze wakacyjne wojaże.

Ostatnio byłyśmy z Patrycją nagrać dla was odcinek w Krakowie,

a dzisiaj witamy Was z Wrocławia.

Wrocław to przeurocze polskie miasto, 

uwielbiane przez turystów i studentów

i znane z tego, że jest pełne krasnoludków.

A my dzisiaj przyjechałyśmy tutaj po to, 

żeby zapytać miejscowych,

co lubią, a czego nie lubią w swoim mieście. 

Chodźcie, zobaczymy, co ciekawego nam powiedzą.

Co państwo najbardziej lubią w tym mieście?

Em, atmosferę tego miasta, młodzież, 

która tutaj chętnie przyjeżdża, no i oczywiście zabytki, 

które notorycznie odwiedzamy, spacerujemy,

Wszędzie blisko, dostępność wszystkiego, 

nie trzeba się nachodzić.

Co uwielbiam raczej we Wrocławiu?

Em, że jest nie za duże i nie za małe, 

w sumie to jest proporcjonalne, idealne, w sam raz.

A jakby państwo opisali atmosferę Wrocławia?

Jak tu się żyje?

Bardzo dobrze, tu jest, no Wrocław to jest em, to jest taki 

tygiel kulturowo-językowy, ponieważ we Wrocławiu

spotykały się różne nacje po wojnie.

To jest miasto z taką duszą, stare miasto jest przepiękne,

także tak podsumowując jednym słowem, 

atmosfera jest taka naprawdę  ciepła, 

można się szybko zaaklimatyzować. 

No jest to miasto spotkań na pewno, 

dużo jest teraz - Niemców szczególnie

obcokrajowców, którzy przyjeżdżają, 

no bo jak się chociażby idzie, prawda, 

to się spotyka różne… słyszy się w różnych językach rozmowy.

No i... to znaczy się, że jest miastem, 

które przyciąga mi się wydaje, prawda?

Powiedziałabym, że to miasto takich młodych ludzi,

jest dużo studentów i zwłaszcza na rynku to widać.

Co najbardziej lubicie w tym mieście?

Generalnie wszelkiego rodzaju skwery i atrakcje turystyczne,

które tutaj są, na przykład em... ogród japoński 

koło Hali Stulecia, naprawdę polecam każdemu.

A dlaczego go pan poleca każdemu?

Z tego względu, że ja lubię kontakt z naturą i

i jestem też rowerzystą, więc tam naprawdę można 

przyjechać rowerem, siąść pośród tej natury i no 

po prostu poczuć się wyluzowanym.

Okolica Odry, Wyspa Słodowa, 

teraz Skwer Dunikowskiego, 

te rejony. Fajnie się siedzi.

A co ci się tak podoba w nich?

W szczególności wieczorami ma fajny klimat.

Tak po ciemku, z tym oświetleniem całym.

A co pani najbardziej lubi w tym mieście?

Rozrywkę, kluby, restauracje, nocne życie.

Dla mnie jest tu przede wszystkim bardzo ładnie,

uważam, że Wrocław jest najładniejszym miastem

w Polsce. Trochę mniej mi się tutaj zaczyna podobać

ze względu na przeludnienie, 

bo trochę już zaczynam odczuwać to,

że jednak bardzo dużo ludzi tutaj zjeżdża, ale myślę, że 

i to, że jest tyle zieleni i właśnie wszelkie nowe budynki, 

które się* tutaj powstają i właśnie to stare budownictwo,

to że jakieś kamieniczki dalej stoją, 

rynek mamy bardzo ładny,

no to myślę, że przede wszystkim to. 

No na przykład rynek we Wrocławiu, ratusz tam 

bodajże z XIV wieku, chyba najstarszy w Europie, 

no przede wszystkim to tworzy ten rynek taki, że

faktycznie chodzi się po tych uliczkach i one są

faktycznie prawdopodobnie takie, jak były, 

nie wiem, ileś tam set lat temu, więc to jest naprawdę super.

I em, a stare miasto, to już w ogóle jest 

najstarsza część Wrocławia,

więc no to są po prostu miejsca, które się,

przenosi się człowiek w czasie, o.

Lubię pewnie to, że tu jest, naczy da się odczuć taki,

taką atmosferę em, troszkę właśnie tego starego miasta,

że tutaj są właśnie te fajne budynki, czerwone dachy,

aczkolwiek też, jak wczoraj wychodziłam 

we Wrocławiu Nadodrzu, no to trochę 

no dało też odczuć tą drugą stronę.

To znaczy?

Ta druga strona, no, kiedy tutaj generalnie jest więcej studentów,

generalnie jest więcej młodych ludzi, którzy, no wiadomo,

sobie...lubią się pobawić w piątkowe wieczory

i tutaj po prostu jest tego więcej, ale no też to tworzy

taki pewien, pewny klimat miasta, że dla ludzi młodych

uważam, że to jest idealne miejsce.

Chyba jego dynamikę, zmienność, to, że się tak 

miasto świetnie rozwija, ośrodki kulturowe,

lubię patrzeć po prostu na to,

 jak Wrocław bardzo, bardzo się rozwija.

A pani co lubi we Wrocławiu?

No ja lubię zabudowę, bardzo ładne budynki są,

tak architektonicznie jest ładny, zwłaszcza rynek nasz,

no i generalnie, jest co robić, prawda, no, aquapark, 

wszędzie są jakieś siłownie czy tam wspinaczki,

można pójść na trampoliny poskakać,

no nie nudzi się tu człowiek.

No właśnie idę sobie przez rynek, nagle 

młoda para z przyjaciółmi tańczą pierwszy taniec, 

ćwiczą salsę, no piękne. 

Tylko we Wrocławiu się może zdarzyć.

Czyli tą energię i tych ludzi w tym miejscu?

Tak, zdecydowanie, tak.

Cała różnorodność i architektury i społeczeństwa

pozwala mi się wydaje, że żyć większości ludziom 

tutaj w miarę swobodnie. Oczywiście to jest moje

jakieś takie osobiste odczucie, ale mi się wydaje, 

że naprawdę można wszystko tutaj zrobić

w tym mieście.

I dobrze się państwo czują w tej takiej mieszance?

No, oczywiście, szanujemy się nawzajem przede wszystkim,

szanujemy em, różnorodność i szanujemy tych,

którzy no trochę odmnien...inaczej od nas myślą,

inaczej mówią, inaczej wyglądają, wszyscy są tu potrzebni,

oni tutaj tworzą no, tworzą tutaj te 

zręby naszej kultury, jest pięknie.

Nasza dzisiejsza wycieczka do Wrocławia 

jest możliwa przede wszystkim dzięki wsparciu

naszych Patronów, za co z całego serca im dziękujemy.

Jeżeli chcielibyście do nich dołączyć 

i pomóc nam w tworzeniu kolejnych odcinków Easy Polish,

a przy okazji zgarnąć trochę materiałów dodatkowych

do nauki języka polskiego z naszymi filmami,

takich jak zestawy ćwiczeń czy listy słówek,

to koniecznie wejdźcie na patreon.com/easypolish.

Link zostawimy wam w opisie pod filmem i tutaj na górze.

Co najbardziej lubicie w tym mieście?

Lubimy? O, trudno. 

Bo powiem szczerze, 

że nie bardzo lubię to miejsc...miasto.

A dlaczego?

Nie wiem, coś po prostu czuję, że 

to jest nie moje miejsce i tyle. 

A jest coś czego pani nie lubi we Wrocławiu?

Tak, szczerze mówiąc to mam już...

troszkę mi się przejadł ten tłum,

który zawsze występuje na rynku,

bo bardzo często tutaj przychodzę

i hałas, który jest właśnie w centrum miasta, 

gdy się mieszka tutaj w centrum, 

to jest to troszkę dokuczliwe.

To takie przeludnienie, które,

które teraz jest bardzo mocno odczuwalne

i no MPK Wrocławskie jest w takim stanie,

że to szkoda gadać.

Czego nie lubię?

Oj, musiałabym się dłużej zastanowić. 

Em, to, że mieszkam w samym centrum,

czasem jest to, że na przykład jest to dla mnie

uciążliwe, chociażby teraz na przykład, 

żeby dostać się do pracy, bo są,

Wrocław jest mocno rozkopany,

stoję w korkach, a, a stosunkowo mam bardzo blisko.

Czego nie lubię?

Ja osobiście nie lubię tych wszystkich remontów,

które obecnie się odbywają na ulicach,

tych przekopów i utrudnień, korków,

które w ciągu takich codziennych dni,

dojazdów do pracy to są po prostu

okropnym utrudnieniem.

Nie lubię przerw w komunikacji miejskiej,

to chyba najbardziej tych wszystkich 

wykolejeń, spóźnień i zmienionych linii,

ale nie krytykuje mocno, bo 

pochodzę z miejsca, gdzie jeździły trzy

tramwaje, a nie kilkanaście albo kilkadziesiąt.

Czego nie lubimy? - Może tych korków nie lubię.

Muszę powiedzieć, że tak, korki, tak,

stanie w korkach - Ale my już jesteśmy 

w takim wieku, że nie musimy się nigdzie spieszyć,

więc nawet te korki może mniej przeszkadzają, ale...

Jesteśmy już emerytowani - ale jak, ale jak....

także się nie spieszymy, zwiedzamy,

 ale jak gdzieś jedziemy, coś mamy do załatwienia,

to wracając, jak się dwie godziny czeka tam gdzieś

zanim to się dojedzie, no to może to jest jakieś uciążliwe. 

No ostatnio niestety budowy wszelkiego rodzaju,

rozbudowy, budowa tramwajów pod moim blokiem,

em, rozumiem, że to jest rozbudowa infrastruktury Wrocławia,

ale jednak moje osobiste odczucie,

jak trzęsie mi się dom cały o siódmej nad ranem,

bo jedzie walec i ubija ziemię, 

no to nie jest super.

Komunikacji miejskiej.

Tak, dokładnie.

A dlaczego?

Często się spóźnia, korki są bardzo duże,

no nigdy nie jest, nie mam takiej pewności,

że trafię na czas jaki jest zakładany na dojazd,

tam gdzie chcę dojechać, prawda?

Pan by coś jeszcze dodał do tej listy życzeń?

Wsiadając do tramwaju nigdy nie mam pewności,

czy dojadę na miejsce. Może tyle.

To już wszystko na dzisiaj.

Bardzo, bardzo serdecznie  dziękujemy 

Wam za wspólną wycieczkę do Wrocławia. 

Ja i Patrycja wracamy do Katowic, 

a Wy w tym czasie koniecznie 

dajcie nam znać w komentarzach, tam na dole,

jakie jeszcze polskie miasta chcielibyście

zobaczyć w naszych kolejnych odcinkach.

Żeby ich nie przegapić, koniecznie

subskrybujcie nasz kanał,

no i mam nadzieję, że widzimy się

za tydzień w czwartek o dziewiętnastej.

Do zobaczenia!
